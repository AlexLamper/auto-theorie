{
  "chapter_number": 7,
  "title": "Rotondes en andere bijzondere weggedeelten",
  "pages": [
    {
      "page_number": 1,
      "title": "Auto: Rotondes en andere bijzondere weggedeelten, pagina 1/13",
      "html": "<p><strong>Wat is een rotonde?</strong></p>\n<p>Een rotonde is een soort kruispunt waar het verkeer vlot door kan stromen. Een rotonde wordt aangegeven door de borden J9 en D1. Bord J9 is geplaatst op enige afstand vóór de rotonde en het waarschuwt je dat er een rotonde aankomt. Bord D1 staat op de rotonde.</p>\n<div style=\"display:inline-block; text-align:center;\">\n    <img alt=\"\" src=\"/images/theory/j09.gif\">\n    <br><em>Bord J9</em>\n</div>\n<div style=\"display:inline-block; text-align:center;\">\n    <img alt=\"\" src=\"/images/theory/d01.gif\">\n    <br><em>Bord D1</em>\n</div>\n<p>Grote rotondes hebben meerdere rijstroken voor motorvoertuigen. Meestal is er ook een verplicht fietspad of een verplicht fiets/bromfietspad. Motorvoertuigen gebruiken de rijbaan. Snorfietsers en fietsers gebruiken altijd het fietspad of fiets/bromfietspad. Bromfietsers gebruiken het verplichte fiets/bromfietspad als dat er is, anders gebruiken ze de rijbaan.</p>\n<p>Kleine rotondes hebben maar één rijstrook voor motorvoertuigen. Soms is er ook een fietsstrook, een verplicht fietspad of een verplicht fiets/bromfietspad. Motorvoertuigen gebruiken de rijbaan. Snorfietsers gebruiken altijd de fietsstrook, het fietspad of het fiets/bromfietspad. Bromfietsers gebruiken het verplichte fiets/bromfietspad als dat er is, anders gebruiken ze de rijbaan.</p>",
      "text": "Wat is een rotonde?\n\nEen rotonde is een soort kruispunt waar het verkeer vlot door kan stromen. Een rotonde wordt aangegeven door de borden J9 en D1. Bord J9 is geplaatst op enige afstand vóór de rotonde en het waarschuwt je dat er een rotonde aankomt. Bord D1 staat op de rotonde.\n\n\nBord J9 \nBord D1\n\nGrote rotondes hebben meerdere rijstroken voor motorvoertuigen. Meestal is er ook een verplicht fietspad of een verplicht fiets/bromfietspad. Motorvoertuigen gebruiken de rijbaan. Snorfietsers en fietsers gebruiken altijd het fietspad of fiets/bromfietspad. Bromfietsers gebruiken het verplichte fiets/bromfietspad als dat er is, anders gebruiken ze de rijbaan.\n\nKleine rotondes hebben maar één rijstrook voor motorvoertuigen. Soms is er ook een fietsstrook, een verplicht fietspad of een verplicht fiets/bromfietspad. Motorvoertuigen gebruiken de rijbaan. Snorfietsers gebruiken altijd de fietsstrook, het fietspad of het fiets/bromfietspad. Bromfietsers gebruiken het verplichte fiets/bromfietspad als dat er is, anders gebruiken ze de rijbaan."
    },
    {
      "page_number": 2,
      "title": "Auto: Rotondes en andere bijzondere weggedeelten, pagina 2/13",
      "html": "<p><strong>Soorten rotondes</strong></p>\n<p>Er zijn twee soorten rotondes:</p>\n<ul type=\"disc\">\n    <li>Rotondes waar bestuurders op de rotonde voorrang moeten verlenen aan bestuurders die de rotonde oprijden.</li>\n    <li>Rotondes waar bestuurders op de rotonde voorrang hebben op bestuurders die de rotonde op willen rijden. Dit type rotonde komt verreweg het meeste voor.</li>\n</ul>\n<p>\n    <img alt=\"\" src=\"/images/theory/gelijkwaardige_rotonde.jpg\" style=\"border:1px solid #000000;\">\n    <br><em>Bestuurders op de rotonde verlenen voorrang aan bestuurders die de rotonde oprijden</em>\n</p>\n<p>\n    <img alt=\"\" src=\"/images/theory/voorrangsrotonde_2.jpg\" style=\"border:1px solid #000000;\">\n    <br><em>Bestuurders op de rotonde hebben voorrang op bestuurders die de rotonde op willen rijden</em>\n</p>",
      "text": "Soorten rotondes\n\nEr zijn twee soorten rotondes:\n\nRotondes waar bestuurders op de rotonde voorrang moeten verlenen aan bestuurders die de rotonde oprijden.\nRotondes waar bestuurders op de rotonde voorrang hebben op bestuurders die de rotonde op willen rijden. Dit type rotonde komt verreweg het meeste voor.\n\n\nBestuurders op de rotonde verlenen voorrang aan bestuurders die de rotonde oprijden\n\n\nBestuurders op de rotonde hebben voorrang op bestuurders die de rotonde op willen rijden"
    },
    {
      "page_number": 3,
      "title": "Auto: Rotondes en andere bijzondere weggedeelten, pagina 3/13",
      "html": "<p><strong>Kleine rotondes met een rijstrook</strong></p>\n<p>De afgelopen jaren is het aantal rotondes sterk gestegen. Binnen de bebouwde kom is er in veel gevallen sprake van kleine rotondes die maar uit een rijstrook bestaan. Bij nadering van deze rotondes hoef je geen richting aan te geven wanneer je halfrond gaat. Wanneer je de rotonde wilt verlaten bij de eerste zijweg, geef je richting naar rechts aan. Wanneer je op de rotonde linksaf wilt, geef je richting aan naar links bij het naderen van de rotonde en zet je je richtingaanwijzer uit op het moment dat je de rotonde oprijdt.</p>\n<p>Kleine rotondes zijn vaak vrij krap uitgevoerd. Het is belangrijk je snelheid hierop aan te passen. Een snelheid van 20 tot 30 km/uur is hierbij het maximum. Langs de rijstrook van deze rotondes ligt vaak een fietsstrook of suggestiestrook. Houd rekening met de aanwezigheid van fietsers en snorfietsers, zeker wanneer je de rotonde verlaat. Je moet dan fietsers en snorfietsers die de rotonde willen blijven volgen voor laten gaan.</p>\n<p><strong>Rotondes met meerdere rijstroken (turborotondes)</strong></p>\n<p>Bij rotondes met meerdere rijstroken neemt het aantal weefbewegingen om van rijstrook te wisselen sterk toe. Om dit wisselen binnen de perken te houden wordt al voor de rotonde aangegeven welke rijstrook moet worden gekozen. Om te voorkomen dat er op de rotonde toch nog van rijstrook gewisseld wordt is er tussen de rijstroken vaak een betonnen rand aangebracht. Zorg ervoor dat je bij het naderen van de rotonde de juiste rijstrook kiest. Je bent verplicht om bij het verlaten van de rotonde richting aan te geven, ook wanneer je vanwege een betonnen rand geen andere keus hebt.</p>",
      "text": "Kleine rotondes met een rijstrook\n\nDe afgelopen jaren is het aantal rotondes sterk gestegen. Binnen de bebouwde kom is er in veel gevallen sprake van kleine rotondes die maar uit een rijstrook bestaan. Bij nadering van deze rotondes hoef je geen richting aan te geven wanneer je halfrond gaat. Wanneer je de rotonde wilt verlaten bij de eerste zijweg, geef je richting naar rechts aan. Wanneer je op de rotonde linksaf wilt, geef je richting aan naar links bij het naderen van de rotonde en zet je je richtingaanwijzer uit op het moment dat je de rotonde oprijdt.\n\nKleine rotondes zijn vaak vrij krap uitgevoerd. Het is belangrijk je snelheid hierop aan te passen. Een snelheid van 20 tot 30 km/uur is hierbij het maximum. Langs de rijstrook van deze rotondes ligt vaak een fietsstrook of suggestiestrook. Houd rekening met de aanwezigheid van fietsers en snorfietsers, zeker wanneer je de rotonde verlaat. Je moet dan fietsers en snorfietsers die de rotonde willen blijven volgen voor laten gaan.\n\nRotondes met meerdere rijstroken (turborotondes)\n\nBij rotondes met meerdere rijstroken neemt het aantal weefbewegingen om van rijstrook te wisselen sterk toe. Om dit wisselen binnen de perken te houden wordt al voor de rotonde aangegeven welke rijstrook moet worden gekozen. Om te voorkomen dat er op de rotonde toch nog van rijstrook gewisseld wordt is er tussen de rijstroken vaak een betonnen rand aangebracht. Zorg ervoor dat je bij het naderen van de rotonde de juiste rijstrook kiest. Je bent verplicht om bij het verlaten van de rotonde richting aan te geven, ook wanneer je vanwege een betonnen rand geen andere keus hebt."
    },
    {
      "page_number": 4,
      "title": "Auto: Rotondes en andere bijzondere weggedeelten, pagina 4/13",
      "html": "<p><strong>Inhalen voor en op een rotonde</strong></p>\n<p>Vlak voor en op een rotonde mogen bestuurders van motorvoertuigen en bromfietsen zowel links als rechts rijden en elkaar zowel links als rechts inhalen. Bromfietsers moeten op het fiets/bromfietspad rijden als dat aanwezig is. Ze mogen hierbij elkaar zowel links als rechts inhalen. Bij het verlaten van de rotonde moeten bestuurders altijd richting aangeven.</p>\n<p>Je kunt op een rotonde vier routes rijden:</p>\n<ul>\n    <li>Rechts afslaan.</li>\n    <li>Half rond gaan (rechtdoor).</li>\n    <li>Driekwart rond gaan.</li>\n    <li>Geheel rond gaan.</li>\n</ul>\n<p>\n    <img alt=\"\" src=\"/images/theory/gelijkwaardigerotonde.jpg\">\n    <br><em>Driekwart rond gaan op rotonde</em>\n</p>",
      "text": "Inhalen voor en op een rotonde\n\nVlak voor en op een rotonde mogen bestuurders van motorvoertuigen en bromfietsen zowel links als rechts rijden en elkaar zowel links als rechts inhalen. Bromfietsers moeten op het fiets/bromfietspad rijden als dat aanwezig is. Ze mogen hierbij elkaar zowel links als rechts inhalen. Bij het verlaten van de rotonde moeten bestuurders altijd richting aangeven.\n\nJe kunt op een rotonde vier routes rijden:\n\nRechts afslaan.\nHalf rond gaan (rechtdoor).\nDriekwart rond gaan.\nGeheel rond gaan.\n\n\nDriekwart rond gaan op rotonde"
    },
    {
      "page_number": 5,
      "title": "Auto: Rotondes en andere bijzondere weggedeelten, pagina 5/13",
      "html": "<p><strong>Verlaten van een rotonde</strong></p>\n<p>Als je de rotonde verlaat - dit is altijd rechts afslaan - moet je het verkeer dat op de rotonde zijn weg vervolgt voor laten gaan. Hier geldt de regel: \"rechtdoorgaand verkeer op dezelfde weg gaat voor\". Bestuurders die afslaan, moeten altijd richting aangeven! Ook fietsers.</p>\n<p>\n    <img alt=\"\" src=\"/images/theory/verlaten_rotonde.jpg\" style=\"border:1px solid #000000;\">\n    <br><em>Verlaten rotonde waarbij fietser voor gaat</em>\n</p>\n<p>Voor (snor)fietsers die zich op een naast de rotonde gelegen fietspad of fiets/bromfietspad bevinden, geeft bord B1 samen met haaientanden op het wegdek aan dat zij de afslaande bestuurders van motorvoertuigen voorrang moeten verlenen. Als er ter plaatse geen verkeerstekens zijn gaat de bestuurder van (snor)fiets of bromfiets voor.\n</p>\n<p><strong>Voetgangers op de rotonde</strong></p>\n<p><img alt=\"\" src=\"/images/theory/voetganger_rotonde_1.jpg\" style=\"border:1px solid #000000;\"></p>\n<p>Wanneer een voetganger zich bevindt op een pad of strook <strong>binnen</strong> de rotonde, moet een afslaande personenauto de voetganger voor laten gaan volgens de regel \"rechtdoorgaand verkeer op dezelfde weg gaat voor\". Wanneer het pad of de strook <strong>buiten </strong>de rotonde ligt, moet de voetganger de personenauto voor laten gaan.</p>",
      "text": "Verlaten van een rotonde\n\nAls je de rotonde verlaat - dit is altijd rechts afslaan - moet je het verkeer dat op de rotonde zijn weg vervolgt voor laten gaan. Hier geldt de regel: \"rechtdoorgaand verkeer op dezelfde weg gaat voor\". Bestuurders die afslaan, moeten altijd richting aangeven! Ook fietsers.\n\n\nVerlaten rotonde waarbij fietser voor gaat\n\nVoor (snor)fietsers die zich op een naast de rotonde gelegen fietspad of fiets/bromfietspad bevinden, geeft bord B1 samen met haaientanden op het wegdek aan dat zij de afslaande bestuurders van motorvoertuigen voorrang moeten verlenen. Als er ter plaatse geen verkeerstekens zijn gaat de bestuurder van (snor)fiets of bromfiets voor.\n\nVoetgangers op de rotonde\n\nWanneer een voetganger zich bevindt op een pad of strook binnen de rotonde, moet een afslaande personenauto de voetganger voor laten gaan volgens de regel \"rechtdoorgaand verkeer op dezelfde weg gaat voor\". Wanneer het pad of de strook buiten de rotonde ligt, moet de voetganger de personenauto voor laten gaan."
    },
    {
      "page_number": 6,
      "title": "Auto: Rotondes en andere bijzondere weggedeelten, pagina 6/13",
      "html": "<p><strong>Welke rijstrook op de rotonde?</strong></p>\n<p>Wanneer er op rotondes meerdere rijstroken zijn moet je afhankelijk van de afslag die je op de rotonde neemt bij het oprijden van de rotonde de juiste rijstrook kiezen om de doorstroming te bevorderen.</p>\n<p><strong>Één kwart rond</strong></p>\n<p>Wanneer je op een rotonde bij de eerste zijweg de rotonde al weer wilt verlaten, blijf je al op de weg die naar de rotonde leidt op de rechterrijstrook rijden en geef je richting aan naar rechts.</p>\n<p><strong>Halfrond</strong></p>\n<p>Als je de rotonde bij de tweede zijweg wilt verlaten en dus eigenlijk rechtdoor gaat, blijf je op de weg die naar de rotonde leidt op de rechterrijstrook rijden. Wanneer je de eerste zijweg bent gepasseerd geef je richting aan naar rechts.</p>\n<p>Op rotondes met drie rijstroken, kies je bij het oprijden van de rotonde de middelste rijstrook. Nadat je de eerste zijweg bent gepasseerd, ga je naar de rechterrijstrook en geef je hierbij richting aan naar rechts.</p>\n<p>\n    <img alt=\"\" src=\"/images/theory/rotonde.jpg\" style=\"border:1px solid #000000;\">\n    <br><em>Rotonde met drie rijstroken</em>\n</p>\n<p><strong>Driekwart rond</strong></p>\n<p>Wanneer je de rotonde bij de derde zijweg wilt verlaten en dus driekwart rond gaat, kies je op de weg die naar de rotonde leidt de linkerrijstrook. Na het passeren van de tweede zijweg geef je richting aan naar rechts en ga je naar de rechterrijstrook. Je hoeft bij het oprijden van de rotonde geen richting aan te geven naar links. Veel bestuurders doen dit toch om dit aan te geven aan andere weggebruikers. Dit is dan ook niet verboden. Geen richting aangeven op een rotonde is een van de grootste ergernissen bij weggebruikers.</p>",
      "text": "Welke rijstrook op de rotonde?\n\nWanneer er op rotondes meerdere rijstroken zijn moet je afhankelijk van de afslag die je op de rotonde neemt bij het oprijden van de rotonde de juiste rijstrook kiezen om de doorstroming te bevorderen.\n\nÉén kwart rond\n\nWanneer je op een rotonde bij de eerste zijweg de rotonde al weer wilt verlaten, blijf je al op de weg die naar de rotonde leidt op de rechterrijstrook rijden en geef je richting aan naar rechts.\n\nHalfrond\n\nAls je de rotonde bij de tweede zijweg wilt verlaten en dus eigenlijk rechtdoor gaat, blijf je op de weg die naar de rotonde leidt op de rechterrijstrook rijden. Wanneer je de eerste zijweg bent gepasseerd geef je richting aan naar rechts.\n\nOp rotondes met drie rijstroken, kies je bij het oprijden van de rotonde de middelste rijstrook. Nadat je de eerste zijweg bent gepasseerd, ga je naar de rechterrijstrook en geef je hierbij richting aan naar rechts.\n\n\nRotonde met drie rijstroken\n\nDriekwart rond\n\nWanneer je de rotonde bij de derde zijweg wilt verlaten en dus driekwart rond gaat, kies je op de weg die naar de rotonde leidt de linkerrijstrook. Na het passeren van de tweede zijweg geef je richting aan naar rechts en ga je naar de rechterrijstrook. Je hoeft bij het oprijden van de rotonde geen richting aan te geven naar links. Veel bestuurders doen dit toch om dit aan te geven aan andere weggebruikers. Dit is dan ook niet verboden. Geen richting aangeven op een rotonde is een van de grootste ergernissen bij weggebruikers."
    },
    {
      "page_number": 7,
      "title": "Auto: Rotondes en andere bijzondere weggedeelten, pagina 7/13",
      "html": "<p><strong>Samenvatting: Rotondes</strong></p>\n<p>In onderstaande clip krijg je een samenvatting over rotondes.</p>\n<p><video width=\"384\" height=\"308\" controls=\"\" controlslist=\"nodownload\">\n                                                  <source src=\"http://leren.theoriesucces.nl/Content/Clips/07_01_Rotondes.mp4\" type=\"video/mp4\">\n                                                  Your browser does not support the video tag.\n                                                </video></p>",
      "text": "Samenvatting: Rotondes\n\nIn onderstaande clip krijg je een samenvatting over rotondes."
    },
    {
      "page_number": 8,
      "title": "Auto: Rotondes en andere bijzondere weggedeelten, pagina 8/13",
      "html": "<p><strong>Erven</strong></p>\n<p>Het begin van een erf wordt aangegeven met bord G5 en het eind met bord G6.</p>\n<div style=\"display:inline-block; text-align:center;\">\n    <img alt=\"\" src=\"/images/theory/g05.gif\">\n    <br><em>Bord G5</em>\n</div>\n<div style=\"display:inline-block; text-align:center;\">\n    <img alt=\"\" src=\"/images/theory/g06.gif\">\n    <br><em>Bord G6</em>\n</div>\n<p>In een erf geldt voor bestuurders een maximumsnelheid van 15 km/uur.</p>\n<p>In de meeste gevallen verlaat je een erf via een uitrit. Dit is te herkennen aan een verlaagd trottoir. Wanneer dit het geval is, moet je net als bij elke uitrit al het overige verkeer, dus ook voetgangers, voor laten gaan. Wanneer je een erf niet verlaat via een uitrit, gelden de normale verkeersregels.</p>",
      "text": "Erven\n\nHet begin van een erf wordt aangegeven met bord G5 en het eind met bord G6.\n\n\nBord G5 \nBord G6\n\nIn een erf geldt voor bestuurders een maximumsnelheid van 15 km/uur.\n\nIn de meeste gevallen verlaat je een erf via een uitrit. Dit is te herkennen aan een verlaagd trottoir. Wanneer dit het geval is, moet je net als bij elke uitrit al het overige verkeer, dus ook voetgangers, voor laten gaan. Wanneer je een erf niet verlaat via een uitrit, gelden de normale verkeersregels."
    },
    {
      "page_number": 9,
      "title": "Auto: Rotondes en andere bijzondere weggedeelten, pagina 9/13",
      "html": "<p><strong>30-km-zone</strong></p>\n<p>Een 30-km-zone is er niet voor niets. In deze zones moet je ervan uitgaan dat er sprake is van veel voetgangers en fietsers en dan met name kinderen. Net als bij erven verlaat je ook 30-km-zones vaak via een zogenoemde uitritconstructie. Wanneer dit het geval is moet je bij het verlaten van de zone weer al het overige verkeer, en dus ook voetgangers, voor laten gaan.</p>\n<p style=\"text-align:center;\"><img alt=\"\" src=\"/images/theory/02_VKR_013.jpg\" style=\"border:1px solid #000000;\"></p>",
      "text": "30-km-zone\n\nEen 30-km-zone is er niet voor niets. In deze zones moet je ervan uitgaan dat er sprake is van veel voetgangers en fietsers en dan met name kinderen. Net als bij erven verlaat je ook 30-km-zones vaak via een zogenoemde uitritconstructie. Wanneer dit het geval is moet je bij het verlaten van de zone weer al het overige verkeer, en dus ook voetgangers, voor laten gaan."
    },
    {
      "page_number": 10,
      "title": "Auto: Rotondes en andere bijzondere weggedeelten, pagina 10/13",
      "html": "<p><strong>Bushaltes en tramhaltes</strong></p>\n<p>Bussen die weg willen rijden bij een bushalte <strong>binnen</strong> de bebouwde kom moet je voor laten gaan. <strong>Buiten</strong> de bebouwde kom hoeft dit niet.</p>\n<p>Bussen bij een bushalte moet je altijd voorzichtig passeren. Je moet er rekening mee houden dat passagiers die de bus uitstappen of nog net de bus willen halen het overige verkeer niet goed in de gaten houden.</p>\n<p>Ook bij tramhaltes moet je rekening houden met passagiers die de tram uitstappen of nog net de tram willen halen. Houd rekening met deze passagiers en laat ze veilig de rijbaan oversteken.</p>",
      "text": "Bushaltes en tramhaltes\n\nBussen die weg willen rijden bij een bushalte binnen de bebouwde kom moet je voor laten gaan. Buiten de bebouwde kom hoeft dit niet.\n\nBussen bij een bushalte moet je altijd voorzichtig passeren. Je moet er rekening mee houden dat passagiers die de bus uitstappen of nog net de bus willen halen het overige verkeer niet goed in de gaten houden.\n\nOok bij tramhaltes moet je rekening houden met passagiers die de tram uitstappen of nog net de tram willen halen. Houd rekening met deze passagiers en laat ze veilig de rijbaan oversteken."
    },
    {
      "page_number": 11,
      "title": "Auto: Rotondes en andere bijzondere weggedeelten, pagina 11/13",
      "html": "<p><strong>Bruggen en viaducten</strong></p>\n<p>Wanneer de temperatuur richting het vriespunt gaat hoor je bij het nieuws al snel dat het verkeer rekening moet houden met gladheid op bruggen en viaducten. Dit wordt veroorzaakt door het feit dat bij viaducten de wind ook onder het wegdek komt, waardoor het wegdek sneller afkoelt en eerder bevriest dan het wegdek van andere wegen. Het wegdek van bruggen is dunner dan het wegdek van andere wegen, waardoor ook dit wegdek eerder afkoelt.</p>\n<p>Daarnaast heeft het verkeer op bruggen en viaducten meer last van de wind dan op andere wegen. Zeker bij wind van opzij moet je extra alert zijn.</p>\n<p>Wanneer er sprake is van een beweegbare brug wordt dit aangegeven met bord J15. Wees je ervan bewust dat er dan een rij voertuigen kan staan wanneer de brug omhoog staat of net omhoog is geweest.</p>\n<div style=\"display:inline-block; text-align:center;\">\n    <img alt=\"\" src=\"/images/theory/j15.gif\">\n    <br><em>Bord J15</em>\n</div>",
      "text": "Bruggen en viaducten\n\nWanneer de temperatuur richting het vriespunt gaat hoor je bij het nieuws al snel dat het verkeer rekening moet houden met gladheid op bruggen en viaducten. Dit wordt veroorzaakt door het feit dat bij viaducten de wind ook onder het wegdek komt, waardoor het wegdek sneller afkoelt en eerder bevriest dan het wegdek van andere wegen. Het wegdek van bruggen is dunner dan het wegdek van andere wegen, waardoor ook dit wegdek eerder afkoelt.\n\nDaarnaast heeft het verkeer op bruggen en viaducten meer last van de wind dan op andere wegen. Zeker bij wind van opzij moet je extra alert zijn.\n\nWanneer er sprake is van een beweegbare brug wordt dit aangegeven met bord J15. Wees je ervan bewust dat er dan een rij voertuigen kan staan wanneer de brug omhoog staat of net omhoog is geweest.\n\n\nBord J15"
    },
    {
      "page_number": 12,
      "title": "Auto: Rotondes en andere bijzondere weggedeelten, pagina 12/13",
      "html": "<p><strong>Tunnels</strong></p>\n<p>Veel bestuurders gaan langzamer rijden op het moment dat ze een tunnel in rijden en gaan ook iets verder naar het midden van de tunnel rijden. Wees hierop bedacht.</p>\n<p>Bij het inrijden van een tunnel moet je dimlicht voeren. Je valt dan beter op. Ontsteek je licht reeds voor het inrijden van de tunnel. Wanneer je dit doet op het moment dat je al in de tunnel rijdt, zou het overige verkeer kunnen denken dat je plotseling remt.</p>\n<p>Wanneer je in een tunnel pech krijgt kun je het best proberen om in elk geval eerst de tunnel uit te rijden, bijvoorbeeld door langzamer te gaan rijden. Wanneer dit echter niet mogelijk is, moet je de alarmlichten gaan voeren en uiterst rechts stoppen. Zet direct ook de motor af nadat je stilstaat.</p>\n<p>Voertuigen met gevaarlijke stoffen mogen een tunnel niet in rijden. Voor deze voertuigen wordt met bord K14 een alternatieve route aangegeven. Wanneer je jezelf niet op je gemak voelt in een tunnel (door claustrofobie bijvoorbeeld), kun je ook van deze route gebruik maken.</p>\n<div style=\"display:inline-block; text-align:center;\">\n    <img alt=\"\" src=\"/images/theory/k14.gif\">\n    <br><em>Bord K14</em>\n</div>",
      "text": "Tunnels\n\nVeel bestuurders gaan langzamer rijden op het moment dat ze een tunnel in rijden en gaan ook iets verder naar het midden van de tunnel rijden. Wees hierop bedacht.\n\nBij het inrijden van een tunnel moet je dimlicht voeren. Je valt dan beter op. Ontsteek je licht reeds voor het inrijden van de tunnel. Wanneer je dit doet op het moment dat je al in de tunnel rijdt, zou het overige verkeer kunnen denken dat je plotseling remt.\n\nWanneer je in een tunnel pech krijgt kun je het best proberen om in elk geval eerst de tunnel uit te rijden, bijvoorbeeld door langzamer te gaan rijden. Wanneer dit echter niet mogelijk is, moet je de alarmlichten gaan voeren en uiterst rechts stoppen. Zet direct ook de motor af nadat je stilstaat.\n\nVoertuigen met gevaarlijke stoffen mogen een tunnel niet in rijden. Voor deze voertuigen wordt met bord K14 een alternatieve route aangegeven. Wanneer je jezelf niet op je gemak voelt in een tunnel (door claustrofobie bijvoorbeeld), kun je ook van deze route gebruik maken.\n\n\nBord K14"
    },
    {
      "page_number": 13,
      "title": "Auto: Rotondes en andere bijzondere weggedeelten, pagina 13/13",
      "html": "<p><strong>Samenvatting: Bijzondere weggedeelten</strong></p>\n<p>In onderstaande clip krijg je een samenvatting met betrekking tot de behandelde bijzondere weggedeelten.</p>\n<p><video width=\"384\" height=\"308\" controls=\"\" controlslist=\"nodownload\">\n                                                  <source src=\"http://leren.theoriesucces.nl/Content/Clips/07_02_Speciale_Weggedeelten.mp4\" type=\"video/mp4\">\n                                                  Your browser does not support the video tag.\n                                                </video></p><br><h2>Dit is het einde van hoofdstuk: Rotondes en andere bijzondere weggedeelten</h2><p>Je hebt nu dit hoofdstuk afgerond. Je kunt nu <a href=\"MakeTest.aspx?chapterID=FrbxB9-qF7w!&amp;categoryID=FrbxB9-qF7w!\">een toets maken</a> bij dit hoofdstuk.</p>",
      "text": "Samenvatting: Bijzondere weggedeelten\n\nIn onderstaande clip krijg je een samenvatting met betrekking tot de behandelde bijzondere weggedeelten.\n\n\n\nDit is het einde van hoofdstuk: Rotondes en andere bijzondere weggedeelten\n\nJe hebt nu dit hoofdstuk afgerond. Je kunt nu een toets maken bij dit hoofdstuk."
    }
  ]
}