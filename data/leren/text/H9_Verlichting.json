{
  "chapter_number": 9,
  "title": "Verlichting",
  "pages": [
    {
      "page_number": 1,
      "title": "Auto: Verlichting, pagina 1/18",
      "html": "<p><strong>Verplichte verlichting</strong></p>\n<p>Verplichte verlichting die bij een auto functionerend aanwezig moet zijn:</p>\n<ul>\n    <li>2 dimlichten.</li>\n    <li>2 grote lichten.</li>\n    <li>Kentekenplaatverlichting.</li>\n    <li>2 stadslichten.</li>\n    <li>2 richtingaanwijzers aan de voorkant en 2 richtingaanwijzers aan de achterzijde.</li>\n    <li>1 richtingaanwijzer aan elke zijkant.</li>\n    <li>Alarmlichten (waarschuwingslichten) aan de voorkant en aan de achterkant.</li>\n    <li>2 achterlichten.</li>\n    <li>2 remlichten.</li>\n    <li>2 rode retroreflectoren aan de achterzijde van de auto.</li>\n    <li>1 mistachterlicht.</li>\n    <li>1 achteruitrijlicht.</li>\n    <li>2 markeringslichten aan de voorzijde en 2 aan de achterzijde wanneer de auto breder is dan 2.10 meter.</li>\n    <li>Zijmarkeringslichten wanneer de auto langer is dan 6 meter.</li>\n    <li>Gele retroreflectoren aan elke zijkant van de auto, wanneer deze langer is dan 6 meter. De achterste mag rood zijn.</li>\n    <li>Een derde remlicht als de auto na 30 september 2001 in gebruik is genomen.</li>\n</ul>\n<p>\n    <img alt=\"\" src=\"/images/theory/stadslicht.jpg\" style=\"border:1px solid #000000;\">\n    <br><em>Stadslicht</em>\n</p>\n<p>Ook overdag is het verboden met defecte verlichting te rijden! Zorg ervoor reservelampen bij je te hebben.</p>\n<p>In feite voer je altijd dimlicht, bij dag, bij nacht, bij regen, mist en sneeuw. Groot licht is alleen toegestaan 's nachts, mits daardoor ander verkeer niet wordt gehinderd. Je mag dus ook voetgangers en fietsers niet hinderen met groot licht!</p>\n<p>Mistachterlicht mag je voeren als het zicht bij mist en sneeuwval ernstig wordt belemmerd, dat wil zeggen minder is dan 50 meter. Bij hevige regen mag je geen mistachterlicht voeren! Het kan een verblindende werking hebben op andere bestuurders.</p>\n<p>Stadslichten mogen alleen worden gevoerd 's nachts buiten de bebouwde kom als het voertuig stilstaat, bijvoorbeeld in een parkeerhaven. Als je dimlicht voert moeten de achterlichten, samen met kentekenplaatverlichting branden! Ook als je overdag rijdt dient de verlichting in orde te zijn.</p>",
      "text": "Verplichte verlichting\n\nVerplichte verlichting die bij een auto functionerend aanwezig moet zijn:\n\n2 dimlichten.\n2 grote lichten.\nKentekenplaatverlichting.\n2 stadslichten.\n2 richtingaanwijzers aan de voorkant en 2 richtingaanwijzers aan de achterzijde.\n1 richtingaanwijzer aan elke zijkant.\nAlarmlichten (waarschuwingslichten) aan de voorkant en aan de achterkant.\n2 achterlichten.\n2 remlichten.\n2 rode retroreflectoren aan de achterzijde van de auto.\n1 mistachterlicht.\n1 achteruitrijlicht.\n2 markeringslichten aan de voorzijde en 2 aan de achterzijde wanneer de auto breder is dan 2.10 meter.\nZijmarkeringslichten wanneer de auto langer is dan 6 meter.\nGele retroreflectoren aan elke zijkant van de auto, wanneer deze langer is dan 6 meter. De achterste mag rood zijn.\nEen derde remlicht als de auto na 30 september 2001 in gebruik is genomen.\n\n\nStadslicht\n\nOok overdag is het verboden met defecte verlichting te rijden! Zorg ervoor reservelampen bij je te hebben.\n\nIn feite voer je altijd dimlicht, bij dag, bij nacht, bij regen, mist en sneeuw. Groot licht is alleen toegestaan 's nachts, mits daardoor ander verkeer niet wordt gehinderd. Je mag dus ook voetgangers en fietsers niet hinderen met groot licht!\n\nMistachterlicht mag je voeren als het zicht bij mist en sneeuwval ernstig wordt belemmerd, dat wil zeggen minder is dan 50 meter. Bij hevige regen mag je geen mistachterlicht voeren! Het kan een verblindende werking hebben op andere bestuurders.\n\nStadslichten mogen alleen worden gevoerd 's nachts buiten de bebouwde kom als het voertuig stilstaat, bijvoorbeeld in een parkeerhaven. Als je dimlicht voert moeten de achterlichten, samen met kentekenplaatverlichting branden! Ook als je overdag rijdt dient de verlichting in orde te zijn."
    },
    {
      "page_number": 2,
      "title": "Auto: Verlichting, pagina 2/18",
      "html": "<p><strong>Toegestane verlichting</strong></p>\n<p>Toegestane verlichting (niet verplicht):</p>\n<ul>\n    <li>2 mistlichtvóórlichten.</li>\n    <li>Meerdere grote lichten, tegelijkertijd mogen niet meer dan vier grote lichten werken.</li>\n    <li>2 extra stadslichten.</li>\n    <li>2 extra achterlichten.</li>\n    <li>1 zijrichtingaanwijzer aan elke zijkant van de auto.</li>\n    <li>2 of 4 markeringslichten aan de voorzijde en 2 of 4 markeringslichten aan de achterzijde, als deze al niet verplicht waren.</li>\n    <li>2 staaklichten.</li>\n    <li>1 extra mistachterlicht.</li>\n    <li>Extra achteruitrijlichten.</li>\n    <li>2 extra richtingaanwijzers aan de voorzijde en aan de achterzijde.</li>\n    <li>Witte retroreflectoren aan de voorzijde van het voertuig.</li>\n    <li>Werklichten.</li>\n    <li>2 dagrijlichten.</li>\n    <li>Verlichte transparanten.</li>\n    <li>2 bochtlichten.</li>\n    <li>2 hoeklichten.</li>\n    <li>Remlichten</li>\n</ul>\n<p>Sommige auto's hebben speciale dagrijlichten, die bedoeld zijn om de auto overdag beter zichtbaar te maken. Het is toegestaan om deze overdag te gebruiken.</p>\n<p>Mistlicht vóór dient om de verlichting van de weg in geval van mist, sneeuwval of regen te verbeteren. Je mag het voeren als het zicht door de weersomstandigheden ernstig belemmerd is. Er wordt wel een afstand van 200 meter voor genoemd. Voor mistachterlicht is dit een afstand van 50 meter.</p>\n<p>Als de mistlichten aan de voorzijde van de auto overdag gevoerd worden, hoeven de dimlichten niet tegelijkertijd te branden. Bij mist overdag kunnen dimlichten door reflectie (terugkaatsing) de bestuurder verblinden.</p>\n<p>\n    <img alt=\"\" src=\"/images/theory/mistlicht_voor.jpg\" style=\"border:1px solid #000000;\">\n    <br><em>Mistlicht voor</em>\n</p>",
      "text": "Toegestane verlichting\n\nToegestane verlichting (niet verplicht):\n\n2 mistlichtvóórlichten.\nMeerdere grote lichten, tegelijkertijd mogen niet meer dan vier grote lichten werken.\n2 extra stadslichten.\n2 extra achterlichten.\n1 zijrichtingaanwijzer aan elke zijkant van de auto.\n2 of 4 markeringslichten aan de voorzijde en 2 of 4 markeringslichten aan de achterzijde, als deze al niet verplicht waren.\n2 staaklichten.\n1 extra mistachterlicht.\nExtra achteruitrijlichten.\n2 extra richtingaanwijzers aan de voorzijde en aan de achterzijde.\nWitte retroreflectoren aan de voorzijde van het voertuig.\nWerklichten.\n2 dagrijlichten.\nVerlichte transparanten.\n2 bochtlichten.\n2 hoeklichten.\nRemlichten\n\nSommige auto's hebben speciale dagrijlichten, die bedoeld zijn om de auto overdag beter zichtbaar te maken. Het is toegestaan om deze overdag te gebruiken.\n\nMistlicht vóór dient om de verlichting van de weg in geval van mist, sneeuwval of regen te verbeteren. Je mag het voeren als het zicht door de weersomstandigheden ernstig belemmerd is. Er wordt wel een afstand van 200 meter voor genoemd. Voor mistachterlicht is dit een afstand van 50 meter.\n\nAls de mistlichten aan de voorzijde van de auto overdag gevoerd worden, hoeven de dimlichten niet tegelijkertijd te branden. Bij mist overdag kunnen dimlichten door reflectie (terugkaatsing) de bestuurder verblinden.\n\n\nMistlicht voor"
    },
    {
      "page_number": 3,
      "title": "Auto: Verlichting, pagina 3/18",
      "html": "<p><strong>Signalen</strong></p>\n<p>Signalen geef je:</p>\n<ul>\n    <li>Om andere weggebruikers te laten zien wat je gaat doen.</li>\n    <li>Ter afwending van dreigend gevaar.</li>\n</ul>\nSoorten signalen:\n<ul>\n    <li>Richtingaanwijzer.</li>\n    <li>Remlichten.</li>\n    <li>Lichtsignalen (koplampen) en geluidssignalen (claxon).</li>\n    <li>Oogcontact en gebaren.</li>\n</ul>\n<p style=\"text-align:center;\"><img src=\"/images/theory/gedragingen.jpg\"></p>\n<p>Verboden wijze van signalen geven:</p>\n<ul>\n    <li>Signalen als afscheidsgroet.</li>\n    <li>Knippersignaal om anderen te waarschuwen, bijvoorbeeld voor snelheidscontrole.</li>\n</ul>",
      "text": "Signalen\n\nSignalen geef je:\n\nOm andere weggebruikers te laten zien wat je gaat doen.\nTer afwending van dreigend gevaar.\nSoorten signalen:\nRichtingaanwijzer.\nRemlichten.\nLichtsignalen (koplampen) en geluidssignalen (claxon).\nOogcontact en gebaren.\n\nVerboden wijze van signalen geven:\n\nSignalen als afscheidsgroet.\nKnippersignaal om anderen te waarschuwen, bijvoorbeeld voor snelheidscontrole."
    },
    {
      "page_number": 4,
      "title": "Auto: Verlichting, pagina 4/18",
      "html": "<p><strong>De richtingaanwijzer</strong></p>\n<p>Bij elke zijdelingse verplaatsing, waarbij je met de auto geheel of gedeeltelijk over de wegas komt, moet je richting aangeven. Zijdelingse verplaatsingen zijn:</p>\n<ul>\n    <li>Wegrijden.</li>\n    <li>Inhalen.</li>\n    <li>In- en uitvoegen.</li>\n    <li>Wisselen van rijstrook.</li>\n    <li>Voorsorteren en afslaan.</li>\n</ul>\n<p>Direct nadat de zijdelingse verplaatsing is afgerond moet je de richtingaanwijzer weer in de neutrale stand zetten. Je moet richting aangeven vanaf de volgende afstanden tot het punt waarop je van richting verandert:</p>\n<ul>\n    <li>Kruispunten binnen de bebouwde kom (50 km-wegen): 100 meter voor het kruispunt.</li>\n    <li>Woonstraten binnen de bebouwde kom: 50 meter voor het kruispunt.</li>\n    <li>Buiten de bebouwde kom op 80 km-wegen: 150 meter voor het kruispunt.</li>\n    <li>Autosnelwegen: 300 meter voor de uitrijstrook.</li>\n</ul>",
      "text": "De richtingaanwijzer\n\nBij elke zijdelingse verplaatsing, waarbij je met de auto geheel of gedeeltelijk over de wegas komt, moet je richting aangeven. Zijdelingse verplaatsingen zijn:\n\nWegrijden.\nInhalen.\nIn- en uitvoegen.\nWisselen van rijstrook.\nVoorsorteren en afslaan.\n\nDirect nadat de zijdelingse verplaatsing is afgerond moet je de richtingaanwijzer weer in de neutrale stand zetten. Je moet richting aangeven vanaf de volgende afstanden tot het punt waarop je van richting verandert:\n\nKruispunten binnen de bebouwde kom (50 km-wegen): 100 meter voor het kruispunt.\nWoonstraten binnen de bebouwde kom: 50 meter voor het kruispunt.\nBuiten de bebouwde kom op 80 km-wegen: 150 meter voor het kruispunt.\nAutosnelwegen: 300 meter voor de uitrijstrook."
    },
    {
      "page_number": 5,
      "title": "Auto: Verlichting, pagina 5/18",
      "html": "<p><strong>Alarmlichten</strong></p>\n<p>Alarmlichten moet je in de volgende situaties voeren:</p>\n<ul>\n    <li>Wanneer je pech hebt met je voertuig.</li>\n    <li>Wanneer je voertuig gevaarlijk geparkeerd staat.</li>\n    <li>Wanneer je voertuig gesleept wordt.</li>\n    <li>Bij filevorming.</li>\n    <li>Wanneer je stilstaat op een plaats waar je slecht zichtbaar bent.</li>\n</ul>\n<p>Wanneer je een voertuig voor je ziet dat alarmlichten voert, moet je er rekening mee houden dat bij het voertuig een van de hierboven genoemde punten van toepassing is. Wees alert en pas je snelheid aan.</p>",
      "text": "Alarmlichten\n\nAlarmlichten moet je in de volgende situaties voeren:\n\nWanneer je pech hebt met je voertuig.\nWanneer je voertuig gevaarlijk geparkeerd staat.\nWanneer je voertuig gesleept wordt.\nBij filevorming.\nWanneer je stilstaat op een plaats waar je slecht zichtbaar bent.\n\nWanneer je een voertuig voor je ziet dat alarmlichten voert, moet je er rekening mee houden dat bij het voertuig een van de hierboven genoemde punten van toepassing is. Wees alert en pas je snelheid aan."
    },
    {
      "page_number": 6,
      "title": "Auto: Verlichting, pagina 6/18",
      "html": "<p><strong>Dimlicht</strong></p>\n<p>Dimlicht moet je voeren in het donker en bij schemering. Daarnaast moet je ook overdag dimlicht voeren wanneer het weer slecht is of je slecht zichtbaar bent, bijvoorbeeld in een tunnel. Het is dan niet toegestaan alleen stadslicht te voeren.</p>\n<p><strong>Stadslicht</strong></p>\n<p>Stadslicht voer je:</p>\n<ul>\n    <li>Wanneer je 's nachts of overdag bij slecht zicht stilstaat op de rijbaan buiten de bebouwde kom (voor: stadslicht en achter: achterlicht).</li>\n    <li>Op plaatsen waar je met je auto stilstaat en deze laat opgemerkt zou kunnen worden door andere weggebruikers.</li>\n    <li>Wanneer je 's nachts of overdag stilstaat langs auto(snel)wegen op parkeerhavens, parkeerstroken, vluchthavens of vluchtstroken.</li>\n</ul>\n<p><strong>Groot licht</strong></p>\n<p>Groot licht voer je in het donker wanneer je met dimlicht niet voldoende kunt zien. Het voeren van groot licht is in de volgende situaties verboden:</p>\n<ul>\n    <li>Overdag.</li>\n    <li>Wanneer een andere weggebruiker (ook een voetganger) je tegemoet komt.</li>\n    <li>Wanneer je een ander voertuig op korte afstand volgt (ook niet-motorvoertuigen).</li>\n</ul>\n<p>Wellicht weet je reeds hoe vervelend het is wanneer je zelf verblind wordt door een andere automobilist die groot licht voert. Wees je ervan bewust dat anderen dit ook hebben wanneer jij hen verblindt met groot licht. Andere oorzaken waardoor je verblind zou kunnen raken, zijn:</p>\n<ul>\n    <li>Een te hoog afgesteld dimlicht van een tegenligger.</li>\n    <li>Laagstaande zon.</li>\n    <li>Lichtinval op vuile ramen.</li>\n</ul>",
      "text": "Dimlicht\n\nDimlicht moet je voeren in het donker en bij schemering. Daarnaast moet je ook overdag dimlicht voeren wanneer het weer slecht is of je slecht zichtbaar bent, bijvoorbeeld in een tunnel. Het is dan niet toegestaan alleen stadslicht te voeren.\n\nStadslicht\n\nStadslicht voer je:\n\nWanneer je 's nachts of overdag bij slecht zicht stilstaat op de rijbaan buiten de bebouwde kom (voor: stadslicht en achter: achterlicht).\nOp plaatsen waar je met je auto stilstaat en deze laat opgemerkt zou kunnen worden door andere weggebruikers.\nWanneer je 's nachts of overdag stilstaat langs auto(snel)wegen op parkeerhavens, parkeerstroken, vluchthavens of vluchtstroken.\n\nGroot licht\n\nGroot licht voer je in het donker wanneer je met dimlicht niet voldoende kunt zien. Het voeren van groot licht is in de volgende situaties verboden:\n\nOverdag.\nWanneer een andere weggebruiker (ook een voetganger) je tegemoet komt.\nWanneer je een ander voertuig op korte afstand volgt (ook niet-motorvoertuigen).\n\nWellicht weet je reeds hoe vervelend het is wanneer je zelf verblind wordt door een andere automobilist die groot licht voert. Wees je ervan bewust dat anderen dit ook hebben wanneer jij hen verblindt met groot licht. Andere oorzaken waardoor je verblind zou kunnen raken, zijn:\n\nEen te hoog afgesteld dimlicht van een tegenligger.\nLaagstaande zon.\nLichtinval op vuile ramen."
    },
    {
      "page_number": 7,
      "title": "Auto: Verlichting, pagina 7/18",
      "html": "<p><strong>Samenvatting: Verplichte en toegestane verlichting</strong></p>\n<p>In deze videoclip zie je een samenvatting van de verplichte en toegestane verlichting.</p>\n<p><video width=\"384\" height=\"308\" controls=\"\" controlslist=\"nodownload\">\n                                                  <source src=\"http://leren.theoriesucces.nl/Content/Clips/09_01_Verplichte_Toegestane_Verlichting.mp4\" type=\"video/mp4\">\n                                                  Your browser does not support the video tag.\n                                                </video></p>",
      "text": "Samenvatting: Verplichte en toegestane verlichting\n\nIn deze videoclip zie je een samenvatting van de verplichte en toegestane verlichting."
    },
    {
      "page_number": 8,
      "title": "Auto: Verlichting, pagina 8/18",
      "html": "<p><strong>Rijden in de regen</strong></p>\n<p>Bij regen moet je er rekening mee houden dat het wegdek een stuk gladder wordt en hierdoor de stopafstand ook groter. Pas bij regen daarom de snelheid en volgafstand aan. Zeker na een lange periode van droogte kan door rubber en olie het wegdek een stuk gladder worden.</p>\n<p>Bij regen is het belangrijk dimlicht te voeren zodat je goed opgemerkt wordt door andere bestuurders. Bij zware regenval kun je het dimlicht hierbij nog combineren met mistlicht voor. Mistlicht achter mag niet gevoerd worden bij zware regenval. Hierdoor zouden achterliggers verblind kunnen worden.</p>\n<p><strong>Plassen water</strong></p>\n<p>Wanneer er plassen water op het wegdek liggen is het verstandig, wanneer de situatie dit toelaat, uit te wijken naar droge weggedeelten. Wanneer dit niet mogelijk is, pas dan de snelheid aan. Aquaplaning kan ontstaan op plaatsen waar de sporen in het wegdek vol staan met water. De kans op aquaplaning is groter bij brede banden dan bij normale banden. Dit vanwege het feit dat er bij brede banden meer water afgevoerd moet worden.</p>\n<p><strong>Rijden in mist</strong></p>\n<p>Mistachterlicht mag je voeren wanneer het zicht niet meer dan 50 meter bedraagt. Mistlicht vóór mag je voeren wanneer het zicht ernstig belemmerd wordt. De afstand die hiervoor aangehouden wordt, bedraagt 200 meter.</p>\n<p>Het is belangrijk om je rijgedrag bij mist aan te passen aan de weersomstandigheden. In de praktijk betekent dit:</p>\n<ul>\n    <li>De volgafstand vergroten.</li>\n    <li>De snelheid aanpassen.</li>\n    <li>Niet inhalen (alleen als je voldoende inhaalzicht hebt).</li>\n    <li>De belijning van de weg aanhouden als leidraad.</li>\n</ul>\n<p>Normaal gesproken geldt voor de volgafstand de tweesecondenregel. Bij mist kun je daar het best drie seconden van maken. Ga bij mist zeker niet te kort achter een voorligger rijden, onder het mom dat je dan aan zijn (mist)achterlicht kunt zien waar je moet rijden. Deze combinatie van een hoge snelheid en een korte afstand levert in de praktijk veel gevaarlijke situaties op.</p>\n<p><strong>Rijden in sneeuw of ijzel</strong></p>\n<p>Net als het rijden in mist vergt ook het rijden in sneeuw of ijzel de nodige aanpassingen. Zorg er allereerst voor dat je auto en dan met name ramen, lampen, spiegels en het dak sneeuwvrij zijn. Maak ook de zolen van je schoenen sneeuwvrij als je instapt. Wanneer je in gebieden gaat rijden waar veel sneeuw ligt of valt, is het aan te bevelen winterbanden of sneeuwkettingen te gebruiken. Hiermee wordt voor een betere grip gezorgd. In skigebieden en andere bergachtige gebieden is het gebruik van sneeuwkettingen vaak zelfs verplicht.</p>\n<p>Net als het rijden in mist vergt ook het rijden in sneeuw of ijzel de nodige aanpassingen. Het belangrijkste aandachtspunt bij het rijden in sneeuw of ijzel blijft echter de snelheid. Pas je snelheid aan de omstandigheden aan en houd er rekening mee dat de remweg langer wordt.</p>\n<p><strong>Winterbanden</strong></p>\n<p>Zodra de temperatuur beneden de 7 graden Celsius komt, neemt de soepelheid van zomerbanden af. Het rubber wordt dan harder en zorgt voor minder grip, voornamelijk op vochtige en ijzige wegen. Het rubber van winterbanden is veel zachter.</p>\n<p>Naast een andere rubbersamenstelling hebben winterbanden een andere belangrijke eigenschap; het profiel is anders opgebouwd dan bij zomerbanden. Door deze andere profielopbouw (lamellen) is de grip op gladde, ijzige en besneeuwde wegen veel beter dan de grip van zomerbanden. Door deze betere grip wordt de remweg korter en zal de auto in bochten veel beter/stabieler op de weg liggen.</p>\n<p>Deze eigenschappen hebben winterbanden niet alleen beneden de 7 graden celsius, maar ook bij normale temperaturen. Toch wordt het afgeraden bij warmer weer met winterbanden te blijven rijden omdat het zachte rubber vele malen harder slijt dan het rubber van een zomerband.</p>\n<p><strong>Het sneeuwvloksymbool</strong></p>\n<p>Winterbanden zijn te herkennen aan een sneeuwvloksymbool op de zijkant van een autoband. Vaak zul je één van de volgende tekens tegenkomen:</p>\n<p>\n    <img alt=\"\" src=\"/images/theory/winterband_1.gif\">\n    <img alt=\"\" src=\"/images/theory/winterband_2.jpg\">\n</p>",
      "text": "Rijden in de regen\n\nBij regen moet je er rekening mee houden dat het wegdek een stuk gladder wordt en hierdoor de stopafstand ook groter. Pas bij regen daarom de snelheid en volgafstand aan. Zeker na een lange periode van droogte kan door rubber en olie het wegdek een stuk gladder worden.\n\nBij regen is het belangrijk dimlicht te voeren zodat je goed opgemerkt wordt door andere bestuurders. Bij zware regenval kun je het dimlicht hierbij nog combineren met mistlicht voor. Mistlicht achter mag niet gevoerd worden bij zware regenval. Hierdoor zouden achterliggers verblind kunnen worden.\n\nPlassen water\n\nWanneer er plassen water op het wegdek liggen is het verstandig, wanneer de situatie dit toelaat, uit te wijken naar droge weggedeelten. Wanneer dit niet mogelijk is, pas dan de snelheid aan. Aquaplaning kan ontstaan op plaatsen waar de sporen in het wegdek vol staan met water. De kans op aquaplaning is groter bij brede banden dan bij normale banden. Dit vanwege het feit dat er bij brede banden meer water afgevoerd moet worden.\n\nRijden in mist\n\nMistachterlicht mag je voeren wanneer het zicht niet meer dan 50 meter bedraagt. Mistlicht vóór mag je voeren wanneer het zicht ernstig belemmerd wordt. De afstand die hiervoor aangehouden wordt, bedraagt 200 meter.\n\nHet is belangrijk om je rijgedrag bij mist aan te passen aan de weersomstandigheden. In de praktijk betekent dit:\n\nDe volgafstand vergroten.\nDe snelheid aanpassen.\nNiet inhalen (alleen als je voldoende inhaalzicht hebt).\nDe belijning van de weg aanhouden als leidraad.\n\nNormaal gesproken geldt voor de volgafstand de tweesecondenregel. Bij mist kun je daar het best drie seconden van maken. Ga bij mist zeker niet te kort achter een voorligger rijden, onder het mom dat je dan aan zijn (mist)achterlicht kunt zien waar je moet rijden. Deze combinatie van een hoge snelheid en een korte afstand levert in de praktijk veel gevaarlijke situaties op.\n\nRijden in sneeuw of ijzel\n\nNet als het rijden in mist vergt ook het rijden in sneeuw of ijzel de nodige aanpassingen. Zorg er allereerst voor dat je auto en dan met name ramen, lampen, spiegels en het dak sneeuwvrij zijn. Maak ook de zolen van je schoenen sneeuwvrij als je instapt. Wanneer je in gebieden gaat rijden waar veel sneeuw ligt of valt, is het aan te bevelen winterbanden of sneeuwkettingen te gebruiken. Hiermee wordt voor een betere grip gezorgd. In skigebieden en andere bergachtige gebieden is het gebruik van sneeuwkettingen vaak zelfs verplicht.\n\nNet als het rijden in mist vergt ook het rijden in sneeuw of ijzel de nodige aanpassingen. Het belangrijkste aandachtspunt bij het rijden in sneeuw of ijzel blijft echter de snelheid. Pas je snelheid aan de omstandigheden aan en houd er rekening mee dat de remweg langer wordt.\n\nWinterbanden\n\nZodra de temperatuur beneden de 7 graden Celsius komt, neemt de soepelheid van zomerbanden af. Het rubber wordt dan harder en zorgt voor minder grip, voornamelijk op vochtige en ijzige wegen. Het rubber van winterbanden is veel zachter.\n\nNaast een andere rubbersamenstelling hebben winterbanden een andere belangrijke eigenschap; het profiel is anders opgebouwd dan bij zomerbanden. Door deze andere profielopbouw (lamellen) is de grip op gladde, ijzige en besneeuwde wegen veel beter dan de grip van zomerbanden. Door deze betere grip wordt de remweg korter en zal de auto in bochten veel beter/stabieler op de weg liggen.\n\nDeze eigenschappen hebben winterbanden niet alleen beneden de 7 graden celsius, maar ook bij normale temperaturen. Toch wordt het afgeraden bij warmer weer met winterbanden te blijven rijden omdat het zachte rubber vele malen harder slijt dan het rubber van een zomerband.\n\nHet sneeuwvloksymbool\n\nWinterbanden zijn te herkennen aan een sneeuwvloksymbool op de zijkant van een autoband. Vaak zul je één van de volgende tekens tegenkomen:\n\n "
    },
    {
      "page_number": 9,
      "title": "Auto: Verlichting, pagina 9/18",
      "html": "<p><strong>Samenvatting: Rijden in regen, mist en sneeuw</strong></p>\n<p>In deze videoclip zie je een samenvatting met betrekking tot het rijden in de regen, bij mist en bij sneeuwval.</p>\n<p><video width=\"384\" height=\"308\" controls=\"\" controlslist=\"nodownload\">\n                                                  <source src=\"http://leren.theoriesucces.nl/Content/Clips/09_02_Mist_Regen_Sneeuw.mp4\" type=\"video/mp4\">\n                                                  Your browser does not support the video tag.\n                                                </video></p>",
      "text": "Samenvatting: Rijden in regen, mist en sneeuw\n\nIn deze videoclip zie je een samenvatting met betrekking tot het rijden in de regen, bij mist en bij sneeuwval."
    },
    {
      "page_number": 10,
      "title": "Auto: Verlichting, pagina 10/18",
      "html": "<p><strong>Gevarendriehoek</strong></p>\n<p>\n    <img alt=\"\" src=\"/images/theory/gevarendriehoek.jpg\" style=\"border:1px solid #000000;\">\n    <br><em>Gevarendriehoek</em>\n</p>\n<p>Een gevarendriehoek mag je plaatsen als je auto een obstakel vormt voor ander verkeer. Een gevarendriehoek bij je hebben is niet verplicht. Het is echter wel verplicht om een gevarendriehoek te plaatsen als je de auto laat stilstaan op een plaats waar je auto niet tijdig door naderende bestuurders kan worden opgemerkt. Het verdient dus sterke aanbeveling er een in de auto te hebben. Je plaatst de driehoek op circa 30 meter van het voertuig in de richting van het verkeer waarvoor je niet tijdig te zien bent. In plaats van de gevarendriehoek mag je ook de alarmlichten aanzetten.</p>\n<p>Een aantal zaken behoren niet tot de verplichte uitrusting van een auto, maar het is wel verstandig ze bij je te hebben. Dit zijn:</p>\n<ul>\n    <li>Gevarendriehoek.</li>\n    <li>Reservelampen.</li>\n    <li>Brandblusser.</li>\n    <li>Verbandtrommel.</li>\n</ul>\n<p>Voor de duidelijkheid: Op de (examen)vraag of je verplicht bent een gevarendriehoek bij je te hebben moet je dus met \"nee\" antwoorden!</p>",
      "text": "Gevarendriehoek\n\n\nGevarendriehoek\n\nEen gevarendriehoek mag je plaatsen als je auto een obstakel vormt voor ander verkeer. Een gevarendriehoek bij je hebben is niet verplicht. Het is echter wel verplicht om een gevarendriehoek te plaatsen als je de auto laat stilstaan op een plaats waar je auto niet tijdig door naderende bestuurders kan worden opgemerkt. Het verdient dus sterke aanbeveling er een in de auto te hebben. Je plaatst de driehoek op circa 30 meter van het voertuig in de richting van het verkeer waarvoor je niet tijdig te zien bent. In plaats van de gevarendriehoek mag je ook de alarmlichten aanzetten.\n\nEen aantal zaken behoren niet tot de verplichte uitrusting van een auto, maar het is wel verstandig ze bij je te hebben. Dit zijn:\n\nGevarendriehoek.\nReservelampen.\nBrandblusser.\nVerbandtrommel.\n\nVoor de duidelijkheid: Op de (examen)vraag of je verplicht bent een gevarendriehoek bij je te hebben moet je dus met \"nee\" antwoorden!"
    },
    {
      "page_number": 11,
      "title": "Auto: Verlichting, pagina 11/18",
      "html": "<p><strong>Borden bij overwegen</strong></p>\n<p>Overwegen die beveiligd zijn met overwegbomen worden aangegeven met bord J10. Overwegen zonder overwegbomen worden aangegeven met bord J11.</p>\n<p>Hierbij maken we een onderscheid tussen:</p>\n<ul>\n    <li>Onbeveiligde overweg (zonder bomen en zonder knipperlichten).</li>\n    <li>Beveiligde overweg (met knipperlichten en alarmbellen).</li>\n</ul>\n<div style=\"display:inline-block; text-align:center;\">\n    <img alt=\"\" src=\"/images/theory/j10.gif\">\n    <br><em>Bord J10</em>\n</div>\n<div style=\"display:inline-block; text-align:center;\">\n    <img alt=\"\" src=\"/images/theory/j11.gif\">\n    <br><em>Bord J11</em>\n</div>\n<p>Op overwegen geldt een verbod tot stilstaan.</p>",
      "text": "Borden bij overwegen\n\nOverwegen die beveiligd zijn met overwegbomen worden aangegeven met bord J10. Overwegen zonder overwegbomen worden aangegeven met bord J11.\n\nHierbij maken we een onderscheid tussen:\n\nOnbeveiligde overweg (zonder bomen en zonder knipperlichten).\nBeveiligde overweg (met knipperlichten en alarmbellen).\n\nBord J10 \nBord J11\n\nOp overwegen geldt een verbod tot stilstaan."
    },
    {
      "page_number": 12,
      "title": "Auto: Verlichting, pagina 12/18",
      "html": "<p><strong>Vooraankondiging overweg of brug</strong></p>\n<p>Links en rechts van de weg staan bakens met één, twee of drie schuine rode strepen.</p>\n<p>\n    <img alt=\"\" src=\"/images/theory/baken3.jpg\" style=\"border:1px solid #000000;\">\n    <img alt=\"\" src=\"/images/theory/baken2.jpg\" style=\"border:1px solid #000000;\">\n    <img alt=\"\" src=\"/images/theory/baken1.jpg\" style=\"border:1px solid #000000;\">\n    <br><em>Bakens</em>\n</p>\n<p>Elke rode streep geeft een afstand van 80 meter aan. Het baken met drie strepen staat dus op 240 meter afstand van de overweg of beweegbare brug.</p>\n<p>\n    <img alt=\"\" src=\"/images/theory/baken_overweg.jpg\" style=\"border:1px solid #000000;\">\n    <br><em>Baken voor overweg</em>\n</p>",
      "text": "Vooraankondiging overweg of brug\n\nLinks en rechts van de weg staan bakens met één, twee of drie schuine rode strepen.\n\n  \nBakens\n\nElke rode streep geeft een afstand van 80 meter aan. Het baken met drie strepen staat dus op 240 meter afstand van de overweg of beweegbare brug.\n\n\nBaken voor overweg"
    },
    {
      "page_number": 13,
      "title": "Auto: Verlichting, pagina 13/18",
      "html": "<p><strong>Overwegen</strong></p>\n<p>Vlak voor de overweg staan zogenoemde andreaskruisen. Bord J12 geeft aan dat het een overweg met één spoor is. Bord J13 geeft aan dat het een overweg met twee of meer sporen is. </p>\n<div style=\"display:inline-block; text-align:center;\">\n    <img alt=\"\" src=\"/images/theory/j12a.gif\">\n    <br><em>Bord J12</em>\n</div>\n<div style=\"display:inline-block; text-align:center;\">\n    <img alt=\"\" src=\"/images/theory/j13a.gif\">\n    <br><em>Bord J13 </em>\n</div>\n<p>Zorg ervoor niet te hoeven stoppen op een overweg. Stoppen doe je omdat je ertoe wordt verplicht. Voertuigen vóór je kunnen niet doorrijden bijvoorbeeld en dwingen je te stoppen. Stilstaan op een overweg is verboden! Stilstaan doe je vrijwillig, bijvoorbeeld om iemand aan te spreken.</p>\n<p>\n    <img alt=\"\" src=\"/images/theory/Andreaskruis_enkel.jpg\" style=\"border:1px solid #000000;\">\n    <br><em>Enkel andreaskruis</em>\n</p>",
      "text": "Overwegen\n\nVlak voor de overweg staan zogenoemde andreaskruisen. Bord J12 geeft aan dat het een overweg met één spoor is. Bord J13 geeft aan dat het een overweg met twee of meer sporen is.\n\n\nBord J12 \nBord J13\n\nZorg ervoor niet te hoeven stoppen op een overweg. Stoppen doe je omdat je ertoe wordt verplicht. Voertuigen vóór je kunnen niet doorrijden bijvoorbeeld en dwingen je te stoppen. Stilstaan op een overweg is verboden! Stilstaan doe je vrijwillig, bijvoorbeeld om iemand aan te spreken.\n\n\nEnkel andreaskruis"
    },
    {
      "page_number": 14,
      "title": "Auto: Verlichting, pagina 14/18",
      "html": "<p><strong>Samenvatting: Gevarendriehoek en overwegen</strong></p>\n<p>In deze videoclip zie je een samenvatting van het gebruik van de gevarendriehoek en de borden die gebruikt worden bij overwegen.</p>\n<p><video width=\"384\" height=\"308\" controls=\"\" controlslist=\"nodownload\">\n                                                  <source src=\"http://leren.theoriesucces.nl/Content/Clips/09_03_Gevarendriehoek_Overwegen.mp4\" type=\"video/mp4\">\n                                                  Your browser does not support the video tag.\n                                                </video></p>",
      "text": "Samenvatting: Gevarendriehoek en overwegen\n\nIn deze videoclip zie je een samenvatting van het gebruik van de gevarendriehoek en de borden die gebruikt worden bij overwegen."
    },
    {
      "page_number": 15,
      "title": "Auto: Verlichting, pagina 15/18",
      "html": "<style type=\"text/css\">\n.custom { width:100%; }\n.custom td:nth-child(1) { width:1%; font-weight:bold; }\n</style>\n<p><strong>Gedrag bij ongevallen</strong></p>\n<p>Wanneer je een plaats nadert waar een ongeval heeft plaatsgevonden, moet je er rekening mee houden dat bestuurders van voertuigen uit nieuwsgierigheid plotseling vreemde capriolen kunnen uithalen, zoals de snelheid verminderen of uitwijken. Ook kunnen er voetgangers rond het ongeval op de rijbaan lopen.</p>\n<p>Wanneer je zelf bij een ongeval betrokken bent, moet je eerst zorgen voor je eigen veiligheid. Daarna beveilig je de plek van het ongeval en waarschuw je het andere verkeer. Daarna waarschuw je, wanneer dit noodzakelijk is, zo snel mogelijk de hulpdiensten en verleen je eventueel eerste hulp. Hulpdiensten schakel je in wanneer er naast materiële schade ook gewonden zijn. Dit doe je door alarmnummer 1-1-2 te bellen. Deze handelsvolgorde wordt ook wel de PAMAN-regel genoemd.</p>\n<p>Zorg ervoor dat je de doorstroming van het overige verkeer niet onnodig hindert. Ben je betrokken bij een ongeval en is er alleen maar sprake van materiële schade, dan is het niet verstandig om midden op de weg de schadeformulieren in te vullen. Rijd in zo'n geval naar de dichtsbijzijnde parkeerplaats en werk daar de nodige formaliteiten af. Laat je auto ook niet staan, maar zorg ervoor dat je de weg zoveel mogelijk vrijmaakt.</p>\n<p><strong>Hulp bij ongevallen (PAMAN)</strong></p>\n<p>Als je bij een ongeval hulp moet bieden doe je dat volgens het ezelsbruggetje PAMAN. De letters staan voor de acties die je achtereenvolgens moet ondernemen:</p>\n<table class=\"custom\">\n    <tbody><tr><td>P.</td><td>Zorg voor je <strong>p</strong>ersoonlijke veiligheid en voor die van anderen.</td></tr>\n    <tr><td>A.</td><td><strong>A</strong>ttendeer het overige verkeer erop dat er iets aan de hand is; geef signalen.</td></tr>\n    <tr><td>M.</td><td><strong>M</strong>arkeer de plaats van het ongeval. Op welke plaats is het ongeval gebeurd? Dit moet je weten alvorens de hulpdiensten te waarschuwen.</td></tr>\n    <tr><td>A.</td><td><strong>A</strong>larmeer de hulpdiensten via alarmnummer 1-1-2. Geef door waar het ongeval heeft plaats gevonden, hoeveel slachtoffers er zijn en wat hun toestand is. Op autosnelwegen mag je de hulpdiensten ook oproepen via de gele praatpalen.</td></tr>\n    <tr><td>N.</td><td>Verleen de <strong>n</strong>oodzakelijk eerste hulp.</td></tr>\n</tbody></table>\n<p>Zorg ervoor dat je wanneer je 1-1-2 belt de volgende informatie hebt:</p>\n<ul>\n    <li>Plaats van het ongeval.</li>\n    <li>Soort ongeval (eventuele voertuigen).</li>\n    <li>Wanneer er gewonden zijn, het aantal gewonden.</li>\n</ul>\n<p>Wanneer je zelf betrokken bent bij een ongeval, mag je nooit doorrijden, ook niet wanneer er slechts sprake is van zeer geringe schade. De andere betrokkenen verstrek je je naam en adres en toon je zo nodig je rijbewijs en kentekenbewijs. Wanneer je schade hebt aangericht aan een geparkeerd voertuig en je binnen redelijke tijd de eigenaar van het voertuig niet kunt achterhalen, laat dan je naam en adres achter bij het beschadigde voertuig en meld het ongeval bij de politie.</p>",
      "text": "Gedrag bij ongevallen\n\nWanneer je een plaats nadert waar een ongeval heeft plaatsgevonden, moet je er rekening mee houden dat bestuurders van voertuigen uit nieuwsgierigheid plotseling vreemde capriolen kunnen uithalen, zoals de snelheid verminderen of uitwijken. Ook kunnen er voetgangers rond het ongeval op de rijbaan lopen.\n\nWanneer je zelf bij een ongeval betrokken bent, moet je eerst zorgen voor je eigen veiligheid. Daarna beveilig je de plek van het ongeval en waarschuw je het andere verkeer. Daarna waarschuw je, wanneer dit noodzakelijk is, zo snel mogelijk de hulpdiensten en verleen je eventueel eerste hulp. Hulpdiensten schakel je in wanneer er naast materiële schade ook gewonden zijn. Dit doe je door alarmnummer 1-1-2 te bellen. Deze handelsvolgorde wordt ook wel de PAMAN-regel genoemd.\n\nZorg ervoor dat je de doorstroming van het overige verkeer niet onnodig hindert. Ben je betrokken bij een ongeval en is er alleen maar sprake van materiële schade, dan is het niet verstandig om midden op de weg de schadeformulieren in te vullen. Rijd in zo'n geval naar de dichtsbijzijnde parkeerplaats en werk daar de nodige formaliteiten af. Laat je auto ook niet staan, maar zorg ervoor dat je de weg zoveel mogelijk vrijmaakt.\n\nHulp bij ongevallen (PAMAN)\n\nAls je bij een ongeval hulp moet bieden doe je dat volgens het ezelsbruggetje PAMAN. De letters staan voor de acties die je achtereenvolgens moet ondernemen:\n\nP.Zorg voor je persoonlijke veiligheid en voor die van anderen.\nA.Attendeer het overige verkeer erop dat er iets aan de hand is; geef signalen.\nM.Markeer de plaats van het ongeval. Op welke plaats is het ongeval gebeurd? Dit moet je weten alvorens de hulpdiensten te waarschuwen.\nA.Alarmeer de hulpdiensten via alarmnummer 1-1-2. Geef door waar het ongeval heeft plaats gevonden, hoeveel slachtoffers er zijn en wat hun toestand is. Op autosnelwegen mag je de hulpdiensten ook oproepen via de gele praatpalen.\nN.Verleen de noodzakelijk eerste hulp.\n\nZorg ervoor dat je wanneer je 1-1-2 belt de volgende informatie hebt:\n\nPlaats van het ongeval.\nSoort ongeval (eventuele voertuigen).\nWanneer er gewonden zijn, het aantal gewonden.\n\nWanneer je zelf betrokken bent bij een ongeval, mag je nooit doorrijden, ook niet wanneer er slechts sprake is van zeer geringe schade. De andere betrokkenen verstrek je je naam en adres en toon je zo nodig je rijbewijs en kentekenbewijs. Wanneer je schade hebt aangericht aan een geparkeerd voertuig en je binnen redelijke tijd de eigenaar van het voertuig niet kunt achterhalen, laat dan je naam en adres achter bij het beschadigde voertuig en meld het ongeval bij de politie."
    },
    {
      "page_number": 16,
      "title": "Auto: Verlichting, pagina 16/18",
      "html": "<style type=\"text/css\">\n.custom { width:100%; }\n.custom td:nth-child(1) { width:1%; font-weight:bold; }\n</style>\n<p><strong>Eerste hulp (ABS)</strong></p>\n<p>Ook hier gebruiken we een ezelsbruggetje en wel de afkorting ABS.</p>\n<table class=\"custom\">\n    <tbody><tr><td>A.</td><td><strong>A</strong>demt de persoon nog?</td></tr>\n    <tr><td>B.</td><td>Zijn er <strong>b</strong>otbreuken of neem je bloedingen waar?</td></tr>\n    <tr><td>S.</td><td>Is de persoon in <strong>s</strong>hock? In een later stadium van shock is hij of zij erg bleek, voelt koud aan en heeft een trage ademhaling. Het gaat bij shock om lichamelijke kenmerken en niet om de vraag of iemand erg geschrokken is!</td></tr>\n</tbody></table>\n<p>Bij bewusteloosheid is het belangrijk de ademhaling op gang te houden. Deze kan belemmerd worden doordat de luchtwegen worden afgesloten door bijvoorbeeld de tong, bloed of braaksel. Om deze vrij te maken moet het slachtoffer in de stabiele zijligging worden gelegd.</p>\n<p>Wanneer een slachtoffer bewusteloos en rustig ademend op de grond ligt, kun je het best het slachtoffer laten liggen en hulpdiensten alarmeren.</p>\n<p><strong>Stabiele zijligging</strong></p>\n<p>Bij de stabiele zijligging leg je het slachtoffer op de zij en zorg je ervoor dat het slachtoffer niets in zijn mond heeft wat de ademhaling moeilijker kan maken (bijvoorbeeld eten of een kunstgebit). Zorg er ook voor dat er geen knellende kledingstukken zijn.</p>\n<p>Je brengt een slachtoffer als volgt in de stabiele zijligging:</p>\n<ul>\n    <li>Kniel op beide knieën naast het slachtoffer, zodat je hem in zijn gezicht kunt kijken. Als je aan zijn linkerzij zit, ga je als volgt te werk.</li>\n    <li>Pak zijn linkerarm vast bij elleboog en pols en breng deze schuivend over de grond voorzichtig omhoog.</li>\n    <li>Pak zijn rechterarm bij elleboog en pols vast en leg deze schuin over zijn borst en buik.</li>\n    <li>Buig zijn rechterbeen in de knie en zet zijn voet in de knieholte van zijn linkerbeen.</li>\n    <li>Pak zijn rechterknie met je linkerhand vast.</li>\n    <li>Ondersteun zijn hoofd met je rechterhand en draai hem met je linkerhand naar je toe, zodat zijn rechterknie op de grond komt.</li>\n    <li>Leg zijn hoofd iets achterover met zijn neus en mond naar de grond gericht, zodat bloed en slijm eruit kunnen lopen.</li>\n    <li>Buig zijn rechterarm en duw de elleboog boven de linkerarm tot op de grond.</li>\n    <li>Leg iets stevigs van enkele centimeters hoogte onder zijn achterhoofd, bijvoorbeeld een opgevouwen jas of zijn eigen hand.</li>\n    <li>Blijf zijn ademhaling controleren.</li>\n</ul>\n<p>Als je aan de rechterkant van het slachtoffer zit, doe je alles in spiegelbeeld.</p>",
      "text": "Eerste hulp (ABS)\n\nOok hier gebruiken we een ezelsbruggetje en wel de afkorting ABS.\n\nA.Ademt de persoon nog?\nB.Zijn er botbreuken of neem je bloedingen waar?\nS.Is de persoon in shock? In een later stadium van shock is hij of zij erg bleek, voelt koud aan en heeft een trage ademhaling. Het gaat bij shock om lichamelijke kenmerken en niet om de vraag of iemand erg geschrokken is!\n\nBij bewusteloosheid is het belangrijk de ademhaling op gang te houden. Deze kan belemmerd worden doordat de luchtwegen worden afgesloten door bijvoorbeeld de tong, bloed of braaksel. Om deze vrij te maken moet het slachtoffer in de stabiele zijligging worden gelegd.\n\nWanneer een slachtoffer bewusteloos en rustig ademend op de grond ligt, kun je het best het slachtoffer laten liggen en hulpdiensten alarmeren.\n\nStabiele zijligging\n\nBij de stabiele zijligging leg je het slachtoffer op de zij en zorg je ervoor dat het slachtoffer niets in zijn mond heeft wat de ademhaling moeilijker kan maken (bijvoorbeeld eten of een kunstgebit). Zorg er ook voor dat er geen knellende kledingstukken zijn.\n\nJe brengt een slachtoffer als volgt in de stabiele zijligging:\n\nKniel op beide knieën naast het slachtoffer, zodat je hem in zijn gezicht kunt kijken. Als je aan zijn linkerzij zit, ga je als volgt te werk.\nPak zijn linkerarm vast bij elleboog en pols en breng deze schuivend over de grond voorzichtig omhoog.\nPak zijn rechterarm bij elleboog en pols vast en leg deze schuin over zijn borst en buik.\nBuig zijn rechterbeen in de knie en zet zijn voet in de knieholte van zijn linkerbeen.\nPak zijn rechterknie met je linkerhand vast.\nOndersteun zijn hoofd met je rechterhand en draai hem met je linkerhand naar je toe, zodat zijn rechterknie op de grond komt.\nLeg zijn hoofd iets achterover met zijn neus en mond naar de grond gericht, zodat bloed en slijm eruit kunnen lopen.\nBuig zijn rechterarm en duw de elleboog boven de linkerarm tot op de grond.\nLeg iets stevigs van enkele centimeters hoogte onder zijn achterhoofd, bijvoorbeeld een opgevouwen jas of zijn eigen hand.\nBlijf zijn ademhaling controleren.\n\nAls je aan de rechterkant van het slachtoffer zit, doe je alles in spiegelbeeld."
    },
    {
      "page_number": 17,
      "title": "Auto: Verlichting, pagina 17/18",
      "html": "<p><strong>Bloedingen</strong></p>\n<p>Bij bloedingen, en dan zeker bij slagaderlijke bloedingen, waarbij het slachtoffer in korte tijd veel bloed verliest, is het belangrijk de bloeding te stelpen. Dit doe je als volgt:</p>\n<ul>    \n<li>De wond afdekken met steriel snelverband. Zorg ervoor dat de knoop van het verband niet op de wond komt te liggen.</li>    \n<li>Bij een slagaderlijke bloeding, te herkennen aan het hartritme waarmee het bloed uit de wond stroomt, moet je de slagader dichtdrukken op een plaats tussen het hart en de wond. Probeer dit te doen op een hard vlak, bijvoorbeeld een bot.</li></ul>\n<p><strong>Brandwonden</strong></p>\n<p>Brandwonden zijn zeer pijnlijk. Bij brandwonden moeten de volgende handelingen worden uitgevoerd:</p>\n<ol>\n<li>Koel de brandwond 10 minuten met lauw zacht stromend leidingwater en verwijder zo snel mogelijk kleding, sieraden en de luier!</li>\n<li>Voorkom dat het lichaam teveel afkoelt. Koel alleen de wond!</li>\n<li>Bedek na het koelen de wond met plastic huishoudfolie, steriel verbrand of een schone doek.</li>\n<li>Smeer niets op de brandwond.</li>\n<li>Houd het slachtoffer warm met een deken.</li>\n<li>Waarschuw een arts bij blaren, een open wond en bij elektrisch/chemisch letsel.</li>\n<li>Vervoer het brandwondenslachtoffer, indien mogelijk, zittend.</li></ol>\n<p><strong>Breuken</strong></p>\n<p>Een botbreuk is een ernstig letsel. Het is voor de slachtoffers erg vervelend en de genezing duurt meestal erg lang. De EHBO'er moet er altijd voor zorgen dat het gebroken lichaamsdeel niet wordt bewogen, want dan kunnen de scherpe botstukken een wond veroorzaken en dat verergert het letsel. Verder moet het slachtoffer worden gerustgesteld en zal er altijd een dokter of ambulance moeten worden gewaarschuwd.</p>",
      "text": "Bloedingen\n\nBij bloedingen, en dan zeker bij slagaderlijke bloedingen, waarbij het slachtoffer in korte tijd veel bloed verliest, is het belangrijk de bloeding te stelpen. Dit doe je als volgt:\n\nDe wond afdekken met steriel snelverband. Zorg ervoor dat de knoop van het verband niet op de wond komt te liggen.\nBij een slagaderlijke bloeding, te herkennen aan het hartritme waarmee het bloed uit de wond stroomt, moet je de slagader dichtdrukken op een plaats tussen het hart en de wond. Probeer dit te doen op een hard vlak, bijvoorbeeld een bot.\n\nBrandwonden\n\nBrandwonden zijn zeer pijnlijk. Bij brandwonden moeten de volgende handelingen worden uitgevoerd:\n\nKoel de brandwond 10 minuten met lauw zacht stromend leidingwater en verwijder zo snel mogelijk kleding, sieraden en de luier!\nVoorkom dat het lichaam teveel afkoelt. Koel alleen de wond!\nBedek na het koelen de wond met plastic huishoudfolie, steriel verbrand of een schone doek.\nSmeer niets op de brandwond.\nHoud het slachtoffer warm met een deken.\nWaarschuw een arts bij blaren, een open wond en bij elektrisch/chemisch letsel.\nVervoer het brandwondenslachtoffer, indien mogelijk, zittend.\n\nBreuken\n\nEen botbreuk is een ernstig letsel. Het is voor de slachtoffers erg vervelend en de genezing duurt meestal erg lang. De EHBO'er moet er altijd voor zorgen dat het gebroken lichaamsdeel niet wordt bewogen, want dan kunnen de scherpe botstukken een wond veroorzaken en dat verergert het letsel. Verder moet het slachtoffer worden gerustgesteld en zal er altijd een dokter of ambulance moeten worden gewaarschuwd."
    },
    {
      "page_number": 18,
      "title": "Auto: Verlichting, pagina 18/18",
      "html": "<p><strong>Samenvatting: Hulp bij ongevallen</strong></p>\n<p>In deze videoclip zie je een samenvatting van de hulp die je bij ongevallen verleent.</p>\n<p><video width=\"384\" height=\"308\" controls=\"\" controlslist=\"nodownload\">\n                                                  <source src=\"http://leren.theoriesucces.nl/Content/Clips/09_04_Hulp_Ongevallen.mp4\" type=\"video/mp4\">\n                                                  Your browser does not support the video tag.\n                                                </video></p><br><h2>Dit is het einde van hoofdstuk: Verlichting</h2><p>Je hebt nu dit hoofdstuk afgerond. Je kunt nu <a href=\"MakeTest.aspx?chapterID=1aVFbt24Rjo!&amp;categoryID=1aVFbt24Rjo!\">een toets maken</a> bij dit hoofdstuk.</p>",
      "text": "Samenvatting: Hulp bij ongevallen\n\nIn deze videoclip zie je een samenvatting van de hulp die je bij ongevallen verleent.\n\n\n\nDit is het einde van hoofdstuk: Verlichting\n\nJe hebt nu dit hoofdstuk afgerond. Je kunt nu een toets maken bij dit hoofdstuk."
    }
  ]
}