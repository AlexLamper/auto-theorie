{
  "chapter_number": 8,
  "title": "Auto(snel)wegen",
  "pages": [
    {
      "page_number": 1,
      "title": "Auto: Auto(snel)wegen, pagina 1/13",
      "html": "<p><strong>Kenmerken van auto(snel)wegen</strong></p>\n<table>    \n<tbody>\n<tr>        \n<td>            <img alt=\"\" src=\"/images/theory/autoweg.jpg\" style=\"border:1px solid #000000;\">            <br>\n<em>Autoweg met bord G3</em>        </td>        \n<td>            <img alt=\"\" src=\"/images/theory/autosnelweg.jpg\" style=\"border:1px solid #000000;\">            <br>\n<em>Autosnelweg met bord G1</em>        </td>    </tr></tbody></table>\n<p><strong>Kenmerken van autowegen en autosnelwegen</strong></p><br>\n<table>    \n<tbody>\n<tr>        \n<td></td>        \n<td><strong>Autoweg</strong></td>        \n<td><strong>Autosnelweg</strong></td>    </tr>    \n<tr>        \n<td><strong>Vluchtstrook</strong></td>        \n<td>Soms</td>        \n<td>Vrijwel altijd</td>    </tr>    \n<tr>        \n<td><strong>Voor wie toegankelijk</strong></td>        \n<td>Motorvoertuigen die ten minste 50 km/uur kunnen en mogen rijden</td>        \n<td>Motorvoertuigen die ten minste 60 km/uur kunnen en mogen rijden</td>    </tr>    \n<tr>        \n<td><strong>Gelijkvloerse kruisingen</strong></td>        \n<td>Ja</td>        \n<td>Nee</td>    </tr>    \n<tr>        \n<td><strong>Invoeg- en uitrijstroken</strong></td>        \n<td>Soms korte invoeg/uitrijstroken</td>        \n<td>Ja</td>    </tr>    \n<tr>        \n<td><strong>Maximumsnelheid</strong></td>        \n<td>100 km/uur</td>        \n<td>100 of 130 km/uur (afhankelijk van tijdstip) *)</td>    </tr>    \n<tr>        \n<td><strong>Gescheiden rijbanen</strong></td>        \n<td>Soms</td>        \n<td>Altijd</td>    </tr></tbody></table>\n<p style=\"font-size: 13.3333px;\"><span style=\"font-size: 13.3333px;\">*) Vanaf vrijdag 13 maart 2020 wordt de maximumsnelheid tussen zes uur 's ochtends en zeven uur 's avonds op alle snelwegen in Nederland teruggebracht naar 100 km/uur. Maandag 16 2020 maart is op alle snelwegen de maximumsnelheid dan verlaagd. Tussen zeven uur 's avonds en en zes uur in de ochtend mag op veel snelwegen nog 120 dan wel 130 km/uur worden gereden. Vanaf het moment dat de borden met de nieuwe verlaagde maximumsnelheid zichtbaar zijn, geldt daar de snelheidsverlaging.&nbsp;</span><span style=\"font-size: 10pt;\">Op trajecten waar al een lagere snelheid geldt dan 100 kilometer per uur blijft deze gehandhaafd.&nbsp;</span></p>\n<p style=\"font-size: 13.3333px;\"><span style=\"font-size: 10pt;\">Parkeerplaatsen, bushalteplaatsen en tankstations die langs een auto(snel)weg gelegen zijn behoren niet tot de auto(snel)weg. Ter plaatse gelden de regels van een auto(snel)weg niet!</span></p>\n<p>Elke autosnelweg heeft altijd een A-nummer, zoals: A1, A2 of A10. A-nummers horen bij autosnelwegen binnen Nederland. Vaak zie je bij een autosnelweg ook een E-nummer op de borden weergegeven. Dit nummer geeft aan dat de autosnelweg waarop je rijdt ook deel uitmaakt van het Europese wegennet.</p>",
      "text": "Kenmerken van auto(snel)wegen\n\n\nAutoweg met bord G3\nAutosnelweg met bord G1\n\nKenmerken van autowegen en autosnelwegen\n\n\n\nAutowegAutosnelweg\nVluchtstrookSomsVrijwel altijd\nVoor wie toegankelijkMotorvoertuigen die ten minste 50 km/uur kunnen en mogen rijdenMotorvoertuigen die ten minste 60 km/uur kunnen en mogen rijden\nGelijkvloerse kruisingenJaNee\nInvoeg- en uitrijstrokenSoms korte invoeg/uitrijstrokenJa\nMaximumsnelheid100 km/uur100 of 130 km/uur (afhankelijk van tijdstip) *)\nGescheiden rijbanenSomsAltijd\n\n*) Vanaf vrijdag 13 maart 2020 wordt de maximumsnelheid tussen zes uur 's ochtends en zeven uur 's avonds op alle snelwegen in Nederland teruggebracht naar 100 km/uur. Maandag 16 2020 maart is op alle snelwegen de maximumsnelheid dan verlaagd. Tussen zeven uur 's avonds en en zes uur in de ochtend mag op veel snelwegen nog 120 dan wel 130 km/uur worden gereden. Vanaf het moment dat de borden met de nieuwe verlaagde maximumsnelheid zichtbaar zijn, geldt daar de snelheidsverlaging. Op trajecten waar al een lagere snelheid geldt dan 100 kilometer per uur blijft deze gehandhaafd. \n\nParkeerplaatsen, bushalteplaatsen en tankstations die langs een auto(snel)weg gelegen zijn behoren niet tot de auto(snel)weg. Ter plaatse gelden de regels van een auto(snel)weg niet!\n\nElke autosnelweg heeft altijd een A-nummer, zoals: A1, A2 of A10. A-nummers horen bij autosnelwegen binnen Nederland. Vaak zie je bij een autosnelweg ook een E-nummer op de borden weergegeven. Dit nummer geeft aan dat de autosnelweg waarop je rijdt ook deel uitmaakt van het Europese wegennet."
    },
    {
      "page_number": 2,
      "title": "Auto: Auto(snel)wegen, pagina 2/13",
      "html": "<p><strong>Welke rijstrook?</strong></p>\n<p>Op autosnelwegen met twee rijstroken neem je normaal gesproken de rechterrijstrook. Alleen wanneer je andere bestuurders in wilt halen schuif je op naar de linkerrijstrook. Wanneer je inhaalmanoeuvre is afgerond ga je weer terug naar de rechterrijstrook. Let er wel op dat je ook hierbij richting aan moet geven.</p>\n<p>Ook wanneer er drie rijstroken zijn gebruik je zo veel mogelijk de rechterrijstrook. Je gebruikt de middelste rijstrook om voertuigen op de rechterrijstrook in te halen of wanneer je later voor wilt sorteren om links af te slaan. De linkerrijstrook gebruik je wanneer je ook nog voertuigen op de middelste rijstrook in wilt halen of om voor te sorteren om later links af te slaan.</p>\n<p>Blijf op wegen met drie rijstroken niet onnodig op de linkerrijstrook of middelste rijstrook rijden wanneer er voldoende ruimte is op de rechterrijstrook. Dit leidt tot ergernis en gevaarlijke inhaalmanoeuvres van andere bestuurders.</p>\n<p>Als je op de rechterrijstrook rijdt en andere bestuurders vanaf een invoegstrook in willen voegen, ga dan na of de bestuurders die in willen voegen hiertoe voldoende mogelijkheden hebben. Wanneer dit niet het geval is, wijk dan - indien dit veilig kan - uit naar de middelste rijstrook, om zo het invoegende verkeer veilig te laten invoegen.</p>",
      "text": "Welke rijstrook?\n\nOp autosnelwegen met twee rijstroken neem je normaal gesproken de rechterrijstrook. Alleen wanneer je andere bestuurders in wilt halen schuif je op naar de linkerrijstrook. Wanneer je inhaalmanoeuvre is afgerond ga je weer terug naar de rechterrijstrook. Let er wel op dat je ook hierbij richting aan moet geven.\n\nOok wanneer er drie rijstroken zijn gebruik je zo veel mogelijk de rechterrijstrook. Je gebruikt de middelste rijstrook om voertuigen op de rechterrijstrook in te halen of wanneer je later voor wilt sorteren om links af te slaan. De linkerrijstrook gebruik je wanneer je ook nog voertuigen op de middelste rijstrook in wilt halen of om voor te sorteren om later links af te slaan.\n\nBlijf op wegen met drie rijstroken niet onnodig op de linkerrijstrook of middelste rijstrook rijden wanneer er voldoende ruimte is op de rechterrijstrook. Dit leidt tot ergernis en gevaarlijke inhaalmanoeuvres van andere bestuurders.\n\nAls je op de rechterrijstrook rijdt en andere bestuurders vanaf een invoegstrook in willen voegen, ga dan na of de bestuurders die in willen voegen hiertoe voldoende mogelijkheden hebben. Wanneer dit niet het geval is, wijk dan - indien dit veilig kan - uit naar de middelste rijstrook, om zo het invoegende verkeer veilig te laten invoegen."
    },
    {
      "page_number": 3,
      "title": "Auto: Auto(snel)wegen, pagina 3/13",
      "html": "<p><strong>Wat is verboden op auto(snel)wegen?</strong></p>\n<p>Het is verboden op autowegen en autosnelwegen om:</p>\n<ul>    \n<li>Achteruit te rijden.</li>    \n<li>Te keren.</li>    \n<li>Op de rijbaan stil te staan.</li>    \n<li>Op de vluchtstrook of op de vluchthaven of in de berm een voertuig tot stilstand te brengen of te lopen behalve in een noodsituatie. Dit kan zowel om technische als medische hulp gaan.</li>    \n<li>Als vrachtauto of voertuig met aanhangwagen die samen langer zijn dan 7 meter de derde en volgende rijstroken te volgen. Dit is wel toegestaan wanneer dit nodig is om voor te sorteren.</li>    \n<li>Als voetganger de vluchtstrook, vluchthaven of berm te gebruiken, anders dan in een noodsituatie.</li></ul>\n<p>    <img alt=\"\" src=\"/images/theory/vluchthaven_wilbert.jpg\" style=\"border:1px solid #000000;\">    <br>\n<em>Vrijwillig stilstaan is verboden</em> </p>\n<p>Als noodgeval wordt aangemerkt:</p>\n<ul type=\"disc\">    \n<li>Uitoefening van politie-, brandweer- en dergelijke diensten.</li>    \n<li>Technische storing.</li>    \n<li>Getuige bij een ongeval.</li>    \n<li>Verlenen van hulp bij een ongeval.</li>    \n<li>Werk aan de weg.</li>    \n<li>Zeer slecht weer.</li>    \n<li>Sanitaire stop (alleen van een kind of een oudere).</li>    \n<li>Ziekte of onwel worden.</li>    \n<li>Controle van de lading.</li>    \n<li>Gebleken brandstoftekort.</li></ul>\n<p>Wanneer je betrokken bent bij een ongeval met slechts lichte schade aan de voertuigen, moet je de rijbaan zo snel mogelijk verlaten. De afwikkeling van de schade doe je vervolgens op een parkeerplaats en niet op de vluchtstrook.</p>\n<p>Wanneer je op de autosnelweg een lekke band krijgt laat je rustig het gas los en stuur je vervolgens rustig naar de vluchtstrook om hier het voertuig tot stilstand te brengen. Rem hierbij niet stevig af, omdat dan de auto gemakkelijk scheef kan trekken. Het is niet verstandig met een lekke band verder te rijden, bijvoorbeeld totdat je een tankstation of parkeerplaats bereikt, omdat hierbij het wiel en de band ernstig zullen beschadigen.</p>",
      "text": "Wat is verboden op auto(snel)wegen?\n\nHet is verboden op autowegen en autosnelwegen om:\n\nAchteruit te rijden.\nTe keren.\nOp de rijbaan stil te staan.\nOp de vluchtstrook of op de vluchthaven of in de berm een voertuig tot stilstand te brengen of te lopen behalve in een noodsituatie. Dit kan zowel om technische als medische hulp gaan.\nAls vrachtauto of voertuig met aanhangwagen die samen langer zijn dan 7 meter de derde en volgende rijstroken te volgen. Dit is wel toegestaan wanneer dit nodig is om voor te sorteren.\nAls voetganger de vluchtstrook, vluchthaven of berm te gebruiken, anders dan in een noodsituatie.\n\n\nVrijwillig stilstaan is verboden\n\nAls noodgeval wordt aangemerkt:\n\nUitoefening van politie-, brandweer- en dergelijke diensten.\nTechnische storing.\nGetuige bij een ongeval.\nVerlenen van hulp bij een ongeval.\nWerk aan de weg.\nZeer slecht weer.\nSanitaire stop (alleen van een kind of een oudere).\nZiekte of onwel worden.\nControle van de lading.\nGebleken brandstoftekort.\n\nWanneer je betrokken bent bij een ongeval met slechts lichte schade aan de voertuigen, moet je de rijbaan zo snel mogelijk verlaten. De afwikkeling van de schade doe je vervolgens op een parkeerplaats en niet op de vluchtstrook.\n\nWanneer je op de autosnelweg een lekke band krijgt laat je rustig het gas los en stuur je vervolgens rustig naar de vluchtstrook om hier het voertuig tot stilstand te brengen. Rem hierbij niet stevig af, omdat dan de auto gemakkelijk scheef kan trekken. Het is niet verstandig met een lekke band verder te rijden, bijvoorbeeld totdat je een tankstation of parkeerplaats bereikt, omdat hierbij het wiel en de band ernstig zullen beschadigen."
    },
    {
      "page_number": 4,
      "title": "Auto: Auto(snel)wegen, pagina 4/13",
      "html": "<p><strong>Portaalborden en spitsstroken</strong></p>\n<p>Portaalborden worden aangebracht over de gehele breedte van de rijbaan. Boven elke rijstrook wordt een matrixbord aangebracht.</p>\n<div style=\"display:inline-block; text-align:center;\">\n    <img src=\"/images/theory/a09.gif\">\n    <br><em>Bord A3</em>\n</div>\n<div style=\"display:inline-block; text-align:center;\">\n    <img src=\"/images/theory/f09.gif\">\n    <br><em>Bord F9</em>\n</div>\n<div style=\"display:inline-block; text-align:center;\">\n    <img src=\"/images/theory/l05.gif\">\n    <br><em>Bord L5</em>\n</div>\n<p>Als een rijstrook wordt afgesloten en er is geen rijstrooksignalering, wordt bord L5 gebruikt.</p>\n<p>\n    <img alt=\"\" src=\"/images/theory/rijstrooksignalering_2.jpg\" style=\"border:1px solid #000000;\">\n    <br><em>Rijstrooksignalering</em>\n</p>\n<p>Bord C23-01 geeft aan, dat er een extra rijstrook, meestal tijdens grote drukte, is opengesteld als spitsstrook. Dit is meestal de rechts gelegen vluchtstrook, maar het kan ook de meest links gelegen rijstrook zijn. De borden C23-02 en C23-03 geven het einde van de spitsstrook aan.</p>\n<div style=\"display:inline-block; text-align:center;\">\n    <img alt=\"\" src=\"/images/theory/c23-01.gif\">\n    <br><em>Bord C23-01</em>\n</div>\n<div style=\"display:inline-block; text-align:center;\">\n    <img alt=\"\" src=\"/images/theory/c23-02.gif\">\n    <br><em>Bord C23-02</em>\n</div>\n<div style=\"display:inline-block; text-align:center;\">\n    <img alt=\"\" src=\"/images/theory/c23-03.gif\">\n    <br><em>Bord C23-03</em>\n</div>\n<p>Een groene pijl boven de rijstrook geeft aan dat de spitsstrook is opengesteld. Men mag dan de doorgetrokken streep overschrijden om de spitsstrook te bereiken. Tijdens de openstelling van de spitsstrook geldt er een lagere maximumsnelheid. Aan het aantal witte pijlen kun je zien hoeveel rijstroken er zijn. Wanneer je op een spitsstrook rijdt, mag je gewoon over puntstukken heen en hoef je niet telkens terug naar de doorgaande rijbaan. Bord C23-02 wordt gebruikt om aan te geven dat de spitsstrook moet worden verlaten. Om de spitsstrook vrij te maken mag je over de doorgetrokken streep rijden. Houd rekening met invoegend verkeer als je het bord \"spitsstrook vrijmaken\" ziet. Geef invoegende bestuurders voldoende ruimte.</p>\n<p>\n    <img alt=\"\" src=\"/images/theory/spitsstrook_tekst.jpg\" style=\"border:1px solid #000000;\">\n    <br><em>Spitsstrook</em>\n</p>\n<p>Langere tijd waren er vragen wat de maximumsnelheid was bij een geopende en gesloten spitsstrook en wanneer de spitsstrook gebruikt mocht worden. Vanaf 1 mei 2013 is dat voorbij. Rijkswaterstaat heeft de verbodsborden met onderborden (waarop de verschillende uitzonderingen staan) vervangen door dynamische borden, ook wel kantelwalsborden genoemd. Deze borden geven afhankelijk van de situatie (spitsstrook open of dicht) de maximumsnelheid aan die op dat moment geldt.</p>",
      "text": "Portaalborden en spitsstroken\n\nPortaalborden worden aangebracht over de gehele breedte van de rijbaan. Boven elke rijstrook wordt een matrixbord aangebracht.\n\n\nBord A3 \nBord F9 \nBord L5\n\nAls een rijstrook wordt afgesloten en er is geen rijstrooksignalering, wordt bord L5 gebruikt.\n\n\nRijstrooksignalering\n\nBord C23-01 geeft aan, dat er een extra rijstrook, meestal tijdens grote drukte, is opengesteld als spitsstrook. Dit is meestal de rechts gelegen vluchtstrook, maar het kan ook de meest links gelegen rijstrook zijn. De borden C23-02 en C23-03 geven het einde van de spitsstrook aan.\n\n\nBord C23-01 \nBord C23-02 \nBord C23-03\n\nEen groene pijl boven de rijstrook geeft aan dat de spitsstrook is opengesteld. Men mag dan de doorgetrokken streep overschrijden om de spitsstrook te bereiken. Tijdens de openstelling van de spitsstrook geldt er een lagere maximumsnelheid. Aan het aantal witte pijlen kun je zien hoeveel rijstroken er zijn. Wanneer je op een spitsstrook rijdt, mag je gewoon over puntstukken heen en hoef je niet telkens terug naar de doorgaande rijbaan. Bord C23-02 wordt gebruikt om aan te geven dat de spitsstrook moet worden verlaten. Om de spitsstrook vrij te maken mag je over de doorgetrokken streep rijden. Houd rekening met invoegend verkeer als je het bord \"spitsstrook vrijmaken\" ziet. Geef invoegende bestuurders voldoende ruimte.\n\n\nSpitsstrook\n\nLangere tijd waren er vragen wat de maximumsnelheid was bij een geopende en gesloten spitsstrook en wanneer de spitsstrook gebruikt mocht worden. Vanaf 1 mei 2013 is dat voorbij. Rijkswaterstaat heeft de verbodsborden met onderborden (waarop de verschillende uitzonderingen staan) vervangen door dynamische borden, ook wel kantelwalsborden genoemd. Deze borden geven afhankelijk van de situatie (spitsstrook open of dicht) de maximumsnelheid aan die op dat moment geldt."
    },
    {
      "page_number": 5,
      "title": "Auto: Auto(snel)wegen, pagina 5/13",
      "html": "<p><strong>Samenvatting: Kenmerken auto(snel)wegen</strong></p>\n<p>In onderstaande video krijg je een samenvatting te zien van de kenmerken van auto(snel)wegen en wat wel en niet is toegestaan hierop.</p>\n<p><video width=\"384\" height=\"308\" controls=\"\" controlslist=\"nodownload\">\n                                                  <source src=\"http://leren.theoriesucces.nl/Content/Clips/08_01_Kenmerken_Auto(snel)wegen.mp4\" type=\"video/mp4\">\n                                                  Your browser does not support the video tag.\n                                                </video></p>",
      "text": "Samenvatting: Kenmerken auto(snel)wegen\n\nIn onderstaande video krijg je een samenvatting te zien van de kenmerken van auto(snel)wegen en wat wel en niet is toegestaan hierop."
    },
    {
      "page_number": 6,
      "title": "Auto: Auto(snel)wegen, pagina 6/13",
      "html": "<p><strong>Invoegen</strong></p>\n<p>Je maakt op de invoegstrook voldoende snelheid alvorens in te voegen. Bij invoegen moet je de bestuurders op de doorgaande rijbaan voor laten gaan. Bestuurders op de doorgaande rijbaan zijn niet verplicht naar links te gaan als een andere bestuurder wil invoegen. Een invoegstrook is niet altijd even lang.</p>\n<p>We maken onderscheid in:</p>\n<ul>\n    <li>Lange invoegstroken.</li>\n    <li>Korte invoegstroken.</li>\n</ul>\n<p>Als er een korte invoegstrook volgt, wordt dit aangegeven met dit bord. Op een korte invoegstrook dien je vooraan op de strook te stoppen als je niet meteen kunt invoegen.</p>\n<p><img alt=\"\" src=\"/images/theory/x03.gif\"></p>\n<p>Als de vluchtstrook eindigt of versmalt wordt dat met onderstaand bord aangegeven. Je zult in die situatie ook niet altijd meteen kunnen invoegen, maar moeten stoppen tot er voldoende ruimte is op de doorgaande rijbaan. Maak wel eerst voldoende snelheid alvorens in te voegen.</p>\n<p><img alt=\"\" src=\"/images/theory/x04.gif\"></p>\n<p>\n    <img alt=\"\" src=\"/images/theory/invoegen_correct.jpg\" style=\"border:1px solid #000000;\">\n    <br><em>Invoegen</em>\n</p>\n<p><strong>Uitvoegen</strong></p>\n<p>Bij uitvoegen verlaat je de doorgaande rijbaan. Geef tijdig richting aan (ongeveer 300 meter voor de afslag) en verminder pas snelheid op de uitrijstrook. Het doorgaande verkeer wordt dan niet door je gehinderd. Alleen wanneer er sprake is van een korte uitrijstrook minder je al op de doorgaande rijbaan snelheid.</p>\n<p>Wanneer je op de uitrijstrook rechts naast de blokmarkering rijdt, is het toegestaan bestuurders links van de blokmarkering rechts in te halen. Doe dit alleen wanneer dit wenselijk is voor de doorstroming van het verkeer en je hierbij niemand hindert.</p>\n<p>Bestuurders die na het verlaten van de doorgaande rijbaan op een uitrijstrook rijden, moeten deze uitrijstrook blijven volgen. Hiermee wordt tegengegaan dat bestuurders de doorgaande rijbaan verlaten, via de uitrijstrook een file op de doorgaande rijbaan inhalen en vervolgens weer invoegen. Dergelijk misbruik van de uitrijstrook roept bij veel weggebruikers ergernis en soms zelfs agressie op.</p>",
      "text": "Invoegen\n\nJe maakt op de invoegstrook voldoende snelheid alvorens in te voegen. Bij invoegen moet je de bestuurders op de doorgaande rijbaan voor laten gaan. Bestuurders op de doorgaande rijbaan zijn niet verplicht naar links te gaan als een andere bestuurder wil invoegen. Een invoegstrook is niet altijd even lang.\n\nWe maken onderscheid in:\n\nLange invoegstroken.\nKorte invoegstroken.\n\nAls er een korte invoegstrook volgt, wordt dit aangegeven met dit bord. Op een korte invoegstrook dien je vooraan op de strook te stoppen als je niet meteen kunt invoegen.\n\nAls de vluchtstrook eindigt of versmalt wordt dat met onderstaand bord aangegeven. Je zult in die situatie ook niet altijd meteen kunnen invoegen, maar moeten stoppen tot er voldoende ruimte is op de doorgaande rijbaan. Maak wel eerst voldoende snelheid alvorens in te voegen.\n\n\nInvoegen\n\nUitvoegen\n\nBij uitvoegen verlaat je de doorgaande rijbaan. Geef tijdig richting aan (ongeveer 300 meter voor de afslag) en verminder pas snelheid op de uitrijstrook. Het doorgaande verkeer wordt dan niet door je gehinderd. Alleen wanneer er sprake is van een korte uitrijstrook minder je al op de doorgaande rijbaan snelheid.\n\nWanneer je op de uitrijstrook rechts naast de blokmarkering rijdt, is het toegestaan bestuurders links van de blokmarkering rechts in te halen. Doe dit alleen wanneer dit wenselijk is voor de doorstroming van het verkeer en je hierbij niemand hindert.\n\nBestuurders die na het verlaten van de doorgaande rijbaan op een uitrijstrook rijden, moeten deze uitrijstrook blijven volgen. Hiermee wordt tegengegaan dat bestuurders de doorgaande rijbaan verlaten, via de uitrijstrook een file op de doorgaande rijbaan inhalen en vervolgens weer invoegen. Dergelijk misbruik van de uitrijstrook roept bij veel weggebruikers ergernis en soms zelfs agressie op."
    },
    {
      "page_number": 7,
      "title": "Auto: Auto(snel)wegen, pagina 7/13",
      "html": "<p><strong>Aandachtspunten bij het invoegen</strong></p>\n<p>Kijk goed en maak een inschatting van de drukte op de weg.</p>\n<ul>\n    <li>Maak voldoende snelheid op de invoegstrook en gebruik deze voor ongeveer 3/4.</li>\n    <li>Kijk goed in de spiegels en over de linkerschouder.</li>\n    <li>Geef richting aan en voeg in.</li>\n    <li>Zet de richtingaanwijzer af als u op de doorgaande rijbaan bent.</li>\n    <li>Herhaal de laatste drie stappen om door te gaan naar de linkerstrook.</li>\n</ul>\n<p>\n    <img alt=\"\" src=\"/images/theory/invoegen_correct.jpg\" style=\"border:1px solid #000000;\">\n    <br><em>Correct invoegen</em>\n</p>\n<p>\n    <img alt=\"\" src=\"/images/theory/invoegen_nietcorrect.jpg\" style=\"border:1px solid #000000;\">\n    <br><em>Foutief invoegen</em>\n</p>\n<p><strong>Uitvoegen</strong></p>\n<ul>\n    <li>Geef tijdig vóór de afslag richting aan (ongeveer 300 meter voor de uitrijstrook).</li>\n    <li>Rem niet af op de doorgaande rijbaan, maar pas op de uitrijstrook.</li>\n    <li>Kijk in de rechterbuitenspiegel om te zien of een ander zich naast je op de uitrijstrook bevindt.</li>\n    <li>Wanneer in de uitrijstrook pijlen op het wegdek zijn aangebracht en je bevindt je in de buurt van deze pijlen, dan ben je verplicht de richting te volgen die de pijl aangeeft. Je moet dan uitvoegen en mag niet meer naar de doorgaande rijbaan.</li>\n</ul>",
      "text": "Aandachtspunten bij het invoegen\n\nKijk goed en maak een inschatting van de drukte op de weg.\n\nMaak voldoende snelheid op de invoegstrook en gebruik deze voor ongeveer 3/4.\nKijk goed in de spiegels en over de linkerschouder.\nGeef richting aan en voeg in.\nZet de richtingaanwijzer af als u op de doorgaande rijbaan bent.\nHerhaal de laatste drie stappen om door te gaan naar de linkerstrook.\n\n\nCorrect invoegen\n\n\nFoutief invoegen\n\nUitvoegen\n\nGeef tijdig vóór de afslag richting aan (ongeveer 300 meter voor de uitrijstrook).\nRem niet af op de doorgaande rijbaan, maar pas op de uitrijstrook.\nKijk in de rechterbuitenspiegel om te zien of een ander zich naast je op de uitrijstrook bevindt.\nWanneer in de uitrijstrook pijlen op het wegdek zijn aangebracht en je bevindt je in de buurt van deze pijlen, dan ben je verplicht de richting te volgen die de pijl aangeeft. Je moet dan uitvoegen en mag niet meer naar de doorgaande rijbaan."
    },
    {
      "page_number": 8,
      "title": "Auto: Auto(snel)wegen, pagina 8/13",
      "html": "<p><strong>Weven</strong></p>\n<p>Op weefstroken komen invoegende en uitvoegende bestuurders elkaar tegen. Uit het oogpunt van veiligheid is het verstandig om indien mogelijk oogcontact met de andere bestuurder te zoeken. We noemen dat een \"defensieve rijstijl\". Omdat invoegers vaak langzamer rijden en meer overzicht hebben, is het veiliger dat zij uitvoegers voor laten gaan.</p>\n<p>\n    <img alt=\"\" src=\"/images/theory/weven.jpg\" style=\"border:1px solid #000000;\">\n    <br><em>Weven</em>\n</p>\n<p><strong>Ritsen</strong></p>\n<p>Als een rijstrook verdwijnt moet het verkeer \"ritsen\". Ritsen is een samenspel. Als ieder zich aan de volgende regels houdt verloopt het vlot en veilig.</p>\n<p>\n    <u>Stap 1</u>\n    <br>Weggebruikers op de linkerrijstrook passen hier hun snelheid aan die van de weggebruikers van de doorgaande rijstrook aan.\n</p>\n<p>\n    <u>Stap 2</u>\n    <br>Vanaf het bord \"ritsen na 300 meter\" geven de weggebruikers op de rechterrijstrook alvast ruimte. De weggebruikers op de linkerrijstrook laten zich dan afzakken tot achter het dichtstbijzijnde voertuig op de rechterrijstrook. Zo geef je aan elkaar aan dat je je voorbereidt op het ritsen.\n</p>\n<p>\n    <u>Stap 3</u>\n    <br>Weggebruikers op de linkerrijstrook rijden helemaal door tot het bord \"ritsen vanaf hier\". Pas na dit bord \"ritsen\". Dit voorkomt voordringen en ieder gaat op zijn beurt, om en om.\n</p>",
      "text": "Weven\n\nOp weefstroken komen invoegende en uitvoegende bestuurders elkaar tegen. Uit het oogpunt van veiligheid is het verstandig om indien mogelijk oogcontact met de andere bestuurder te zoeken. We noemen dat een \"defensieve rijstijl\". Omdat invoegers vaak langzamer rijden en meer overzicht hebben, is het veiliger dat zij uitvoegers voor laten gaan.\n\n\nWeven\n\nRitsen\n\nAls een rijstrook verdwijnt moet het verkeer \"ritsen\". Ritsen is een samenspel. Als ieder zich aan de volgende regels houdt verloopt het vlot en veilig.\n\nStap 1\nWeggebruikers op de linkerrijstrook passen hier hun snelheid aan die van de weggebruikers van de doorgaande rijstrook aan.\n\nStap 2\nVanaf het bord \"ritsen na 300 meter\" geven de weggebruikers op de rechterrijstrook alvast ruimte. De weggebruikers op de linkerrijstrook laten zich dan afzakken tot achter het dichtstbijzijnde voertuig op de rechterrijstrook. Zo geef je aan elkaar aan dat je je voorbereidt op het ritsen.\n\nStap 3\nWeggebruikers op de linkerrijstrook rijden helemaal door tot het bord \"ritsen vanaf hier\". Pas na dit bord \"ritsen\". Dit voorkomt voordringen en ieder gaat op zijn beurt, om en om."
    },
    {
      "page_number": 9,
      "title": "Auto: Auto(snel)wegen, pagina 9/13",
      "html": "<p><strong>Samenvatting: In- en uitvoegen, weven en ritsen</strong></p>\n<p>In deze video wordt aandacht besteed aan het in- en uitvoegen en aan weven en ritsen.</p>\n<p><video width=\"384\" height=\"308\" controls=\"\" controlslist=\"nodownload\">\n                                                  <source src=\"http://leren.theoriesucces.nl/Content/Clips/08_02_Invoegen_Uitvoegen.mp4\" type=\"video/mp4\">\n                                                  Your browser does not support the video tag.\n                                                </video></p>",
      "text": "Samenvatting: In- en uitvoegen, weven en ritsen\n\nIn deze video wordt aandacht besteed aan het in- en uitvoegen en aan weven en ritsen."
    },
    {
      "page_number": 10,
      "title": "Auto: Auto(snel)wegen, pagina 10/13",
      "html": "<p><strong>Wegwerkzaamheden</strong></p>\n<p>De autosnelwegen worden intensief gebruikt. Dit houdt in dat er ook regelmatig onderhoud aan de wegen moet plaatsvinden. Werkzaamheden worden al ruim van tevoren (meestal 2 km) aangegeven. Pas je rijgedrag hierop aan door niet meer op het laatste moment in te gaan halen en anderen veilig te laten invoegen wanneer dit nodig is.</p>\n<p>Op plaatsen waar aan de weg wordt gewerkt, moet je bedacht zijn op plotseling remmend verkeer, overstekende wegwerkers en werkverkeer.</p>\n<p>Bij wegwerkzaamheden worden vaak tijdelijke strepen op het wegdek aangebracht. Deze strepen hebben een gele of oranje kleur. Ondanks de afwijkende kleur van deze strepen ben je wel verplicht ze op te volgen. Meestal zijn deze tijdelijke rijstroken smaller, waardoor je er goed op moet letten niet de controle over het stuur te verliezen.</p>\n<p>Bij werkzaamheden gelden vaak lagere maximumsnelheden dan normaal. Houd je aan deze snelheden voor de veiligheid van de wegwerkers. Op deze plaatsen wordt vaak gecontroleerd op de maximumsnelheid en overtredingen worden zwaar bestraft.</p>",
      "text": "Wegwerkzaamheden\n\nDe autosnelwegen worden intensief gebruikt. Dit houdt in dat er ook regelmatig onderhoud aan de wegen moet plaatsvinden. Werkzaamheden worden al ruim van tevoren (meestal 2 km) aangegeven. Pas je rijgedrag hierop aan door niet meer op het laatste moment in te gaan halen en anderen veilig te laten invoegen wanneer dit nodig is.\n\nOp plaatsen waar aan de weg wordt gewerkt, moet je bedacht zijn op plotseling remmend verkeer, overstekende wegwerkers en werkverkeer.\n\nBij wegwerkzaamheden worden vaak tijdelijke strepen op het wegdek aangebracht. Deze strepen hebben een gele of oranje kleur. Ondanks de afwijkende kleur van deze strepen ben je wel verplicht ze op te volgen. Meestal zijn deze tijdelijke rijstroken smaller, waardoor je er goed op moet letten niet de controle over het stuur te verliezen.\n\nBij werkzaamheden gelden vaak lagere maximumsnelheden dan normaal. Houd je aan deze snelheden voor de veiligheid van de wegwerkers. Op deze plaatsen wordt vaak gecontroleerd op de maximumsnelheid en overtredingen worden zwaar bestraft."
    },
    {
      "page_number": 11,
      "title": "Auto: Auto(snel)wegen, pagina 11/13",
      "html": "<p><strong>Bewegwijzering</strong></p>\n<p>Op autosnelwegen kom je verschillende soorten borden tegen die je helpen de juiste route te kiezen. Voorbeelden hiervan zijn: beslissingsborden, voorwegwijzers, voorsorteerborden, omleidingborden en wegwijzers. Naast het overige verkeer moet je je ook nog concentreren op deze borden. Bereid je rit goed voor, zodat je aandacht niet alleen naar deze borden uitgaat.</p>\n<p>Als een autosnelweg zich splitst in twee autosnelwegen, wordt dit aangegeven met het volgende bord.</p>\n<p><img alt=\"\" src=\"/images/theory/Splitsing_Autosnelweg.jpg\"></p>\n<p>Ruim voordat de autosnelweg zich splitst in twee autosnelwegen wordt met behulp van voorsorteerstroken aangegeven welke strook je moet volgen. Kies tijdig de juiste rijstrook en wees bij het veranderen van rijstrook extra verdacht op andere bestuurders.</p>\n<p><strong>Soorten wegen</strong></p>\n<p>Aan de hand van de routenummers die op de borden worden vermeld, kun je afleiden om wat voor weg het gaat.</p>\n<p>\n    <u>E-wegen</u>\n    <br>E-wegen zijn Europese autosnelwegen. De nummering van deze wegen is Europees vastgesteld. De nummering van de wegen staat op een groen veld (bijvoorbeeld E25).\n</p>\n<p><img alt=\"\" src=\"/images/theory/A_Snelweg.jpg\" style=\"border:1px solid #000000;\"></p>\n<p>\n    <u>A-wegen</u>\n    <br>A-wegen zijn autosnelwegen in Nederland. De nummering van deze wegen staat op een rood veld. A-wegen zijn vaak ook E-wegen (bijvoorbeeld: A2 is E25).\n</p>\n<p>\n    <u>N-wegen</u>\n    <br>N-wegen zijn hoofdverkeerswegen die geen autosnelweg zijn. De nummering van deze wegen is aangebracht op een geel veld (bijvoorbeeld N225). Op N-wegen kun je in principe met alle soorten weggebruikers te maken krijgen. Voor de meest kwetsbare groepen weggebruikers, zoals voetgangers, (snor)fietsers en bromfietsers zijn vaak wel speciale weggedeelten (voetpaden en/of fiets/bromfietspaden) gecreëerd.\n</p>\n<p><img alt=\"\" src=\"/images/theory/k05.gif\"></p>",
      "text": "Bewegwijzering\n\nOp autosnelwegen kom je verschillende soorten borden tegen die je helpen de juiste route te kiezen. Voorbeelden hiervan zijn: beslissingsborden, voorwegwijzers, voorsorteerborden, omleidingborden en wegwijzers. Naast het overige verkeer moet je je ook nog concentreren op deze borden. Bereid je rit goed voor, zodat je aandacht niet alleen naar deze borden uitgaat.\n\nAls een autosnelweg zich splitst in twee autosnelwegen, wordt dit aangegeven met het volgende bord.\n\nRuim voordat de autosnelweg zich splitst in twee autosnelwegen wordt met behulp van voorsorteerstroken aangegeven welke strook je moet volgen. Kies tijdig de juiste rijstrook en wees bij het veranderen van rijstrook extra verdacht op andere bestuurders.\n\nSoorten wegen\n\nAan de hand van de routenummers die op de borden worden vermeld, kun je afleiden om wat voor weg het gaat.\n\nE-wegen\nE-wegen zijn Europese autosnelwegen. De nummering van deze wegen is Europees vastgesteld. De nummering van de wegen staat op een groen veld (bijvoorbeeld E25).\n\nA-wegen\nA-wegen zijn autosnelwegen in Nederland. De nummering van deze wegen staat op een rood veld. A-wegen zijn vaak ook E-wegen (bijvoorbeeld: A2 is E25).\n\nN-wegen\nN-wegen zijn hoofdverkeerswegen die geen autosnelweg zijn. De nummering van deze wegen is aangebracht op een geel veld (bijvoorbeeld N225). Op N-wegen kun je in principe met alle soorten weggebruikers te maken krijgen. Voor de meest kwetsbare groepen weggebruikers, zoals voetgangers, (snor)fietsers en bromfietsers zijn vaak wel speciale weggedeelten (voetpaden en/of fiets/bromfietspaden) gecreëerd."
    },
    {
      "page_number": 12,
      "title": "Auto: Auto(snel)wegen, pagina 12/13",
      "html": "<p><strong>Rijden in files</strong></p>\n<p>In files mag je zowel links als rechts inhalen. Hiermee wordt bedoeld dat bestuurders op de rechterrijstrook bestuurders op de linkerrijstrook in mogen halen. Uiteraard mag je hierbij geen gebruikmaken van de vluchtstrook, verdrijvingsvlakken en puntstukken, behalve wanneer je gebruik maakt van een spitsstrook.</p>\n<p>Vanwege de veiligheid hoeven motorrijders niet meer achter een stilstaande file aan te sluiten en tussen auto's en vrachtauto's in de file verder te rijden. Motorrijders mogen langzaam tussen de file door rijden. Hierbij geldt wel een aantal regels, die de gedragscode \"motorrijders in de file\" wordt genoemd.</p>\n<ol>\n    <li>Tussen de file door rijden is alleen toegestaan wanneer de file niet sneller rijdt dan 40 km/uur. Wanneer er sneller gereden wordt gaan motorrijders terug naar een rijstrook en rijden verder tussen de andere voertuigen in. Hierbij geven ze richting aan, zodat andere bestuurders zien wat ze gaan doen.</li>\n    <li>Wanneer een motorrijder bij een file tussen de rijstroken door rijdt gebruikt deze hiervoor de twee meest links gelegen rijstroken.</li>\n    <li>Bij het tussen de file door rijden mag het snelheidsverschil niet groter zijn dan 10 km/uur.</li>\n    <li>Bij het rijden in een groep van motorrijders blijven ze rustig achter elkaar aanrijden, waarbij ze een onderlinge afstand van twee auto's aanhouden.</li>\n    <li>Motorrijders gebruiken geen alarmlichten of richtingaanwijzers wanneer ze tussen de file door rijden.</li>\n</ol>\n<p>\n    <img alt=\"\" src=\"/images/theory/08_ASW_E37.jpg\" style=\"border:1px solid #000000;\">\n    <br><em>Motorrijders gebruiken de twee meest links gelegen rijstroken om tussen de file door te rijden</em>\n</p>\n<p>Van de overige bestuurders op de snelweg wordt verwacht dat zij rekening houden met motorrijders die tussen de file door rijden. Zij maken hiervoor ruimte vrij door in het midden van hun rijstrook te gaan rijden of door iets naar links of naar rechts uit te wijken. Ook moeten zij niet plotseling van rijstrook wisselen of hun portier openen bij een stilstaande file.</p>\n<p><strong>File mijden</strong></p>\n<p>Lang niet iedereen is in de gelegenheid files te vermijden. Mensen die echter niet noodzakelijk op een bepaalde tijd ergens moeten zijn tijdens de spits kunnen dit vaak wel. Je kunt zelf een bijdrage leveren aan verantwoord gebruik van de auto door bijvoorbeeld:</p>\n<ul>\n    <li>Nadenken of je niet beter een alternatieve vervoerswijze kunt kiezen.</li>\n    <li>Te luisteren naar de verkeersinformatie en indien mogelijk een alternatieve route kiezen. Tegenwoordig zijn navigatiesystemen ook op dit gebied steeds slimmer.</li>\n    <li>Het tijdstip van vertrek aan te passen. Als je niet op een exacte tijd ergens hoeft te zijn, kun je ook iets eerder of iets later vertrekken.</li>\n    <li>Te carpoolen wanneer je samen met anderen ergens naartoe moet.</li>\n</ul>",
      "text": "Rijden in files\n\nIn files mag je zowel links als rechts inhalen. Hiermee wordt bedoeld dat bestuurders op de rechterrijstrook bestuurders op de linkerrijstrook in mogen halen. Uiteraard mag je hierbij geen gebruikmaken van de vluchtstrook, verdrijvingsvlakken en puntstukken, behalve wanneer je gebruik maakt van een spitsstrook.\n\nVanwege de veiligheid hoeven motorrijders niet meer achter een stilstaande file aan te sluiten en tussen auto's en vrachtauto's in de file verder te rijden. Motorrijders mogen langzaam tussen de file door rijden. Hierbij geldt wel een aantal regels, die de gedragscode \"motorrijders in de file\" wordt genoemd.\n\nTussen de file door rijden is alleen toegestaan wanneer de file niet sneller rijdt dan 40 km/uur. Wanneer er sneller gereden wordt gaan motorrijders terug naar een rijstrook en rijden verder tussen de andere voertuigen in. Hierbij geven ze richting aan, zodat andere bestuurders zien wat ze gaan doen.\nWanneer een motorrijder bij een file tussen de rijstroken door rijdt gebruikt deze hiervoor de twee meest links gelegen rijstroken.\nBij het tussen de file door rijden mag het snelheidsverschil niet groter zijn dan 10 km/uur.\nBij het rijden in een groep van motorrijders blijven ze rustig achter elkaar aanrijden, waarbij ze een onderlinge afstand van twee auto's aanhouden.\nMotorrijders gebruiken geen alarmlichten of richtingaanwijzers wanneer ze tussen de file door rijden.\n\n\nMotorrijders gebruiken de twee meest links gelegen rijstroken om tussen de file door te rijden\n\nVan de overige bestuurders op de snelweg wordt verwacht dat zij rekening houden met motorrijders die tussen de file door rijden. Zij maken hiervoor ruimte vrij door in het midden van hun rijstrook te gaan rijden of door iets naar links of naar rechts uit te wijken. Ook moeten zij niet plotseling van rijstrook wisselen of hun portier openen bij een stilstaande file.\n\nFile mijden\n\nLang niet iedereen is in de gelegenheid files te vermijden. Mensen die echter niet noodzakelijk op een bepaalde tijd ergens moeten zijn tijdens de spits kunnen dit vaak wel. Je kunt zelf een bijdrage leveren aan verantwoord gebruik van de auto door bijvoorbeeld:\n\nNadenken of je niet beter een alternatieve vervoerswijze kunt kiezen.\nTe luisteren naar de verkeersinformatie en indien mogelijk een alternatieve route kiezen. Tegenwoordig zijn navigatiesystemen ook op dit gebied steeds slimmer.\nHet tijdstip van vertrek aan te passen. Als je niet op een exacte tijd ergens hoeft te zijn, kun je ook iets eerder of iets later vertrekken.\nTe carpoolen wanneer je samen met anderen ergens naartoe moet."
    },
    {
      "page_number": 13,
      "title": "Auto: Auto(snel)wegen, pagina 13/13",
      "html": "<p><strong>Samenvatting: Wegwerkzaamheden, soorten wegen en files</strong></p>\n<p>In deze video wordt aandacht besteed wegwerkzaamheden, de bewegwijzering en soorten wegen en aan het rijden in files.</p>\n<p><video width=\"384\" height=\"308\" controls=\"\" controlslist=\"nodownload\">\n                                                  <source src=\"http://leren.theoriesucces.nl/Content/Clips/08_03_Soorten_Wegen_Files.mp4\" type=\"video/mp4\">\n                                                  Your browser does not support the video tag.\n                                                </video></p><br><h2>Dit is het einde van hoofdstuk: Auto(snel)wegen</h2><p>Je hebt nu dit hoofdstuk afgerond. Je kunt nu <a href=\"MakeTest.aspx?chapterID=PLq9IykaLm4!&amp;categoryID=PLq9IykaLm4!\">een toets maken</a> bij dit hoofdstuk.</p>",
      "text": "Samenvatting: Wegwerkzaamheden, soorten wegen en files\n\nIn deze video wordt aandacht besteed wegwerkzaamheden, de bewegwijzering en soorten wegen en aan het rijden in files.\n\n\n\nDit is het einde van hoofdstuk: Auto(snel)wegen\n\nJe hebt nu dit hoofdstuk afgerond. Je kunt nu een toets maken bij dit hoofdstuk."
    }
  ]
}