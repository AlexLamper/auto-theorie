{
  "chapter_number": 4,
  "title": "Plaats op de weg",
  "pages": [
    {
      "page_number": 1,
      "title": "Auto: Plaats op de weg, pagina 1/17",
      "html": "<p><strong>Hoofdregel plaats op de weg</strong></p>\n<p>De hoofdregel voor de plaats op de weg luidt: \"Houd zoveel mogelijk rechts\", uiteraard wel op een veilige afstand van het trottoir of de berm. In de praktijk betekent dit dat er voor de verschillende bestuurders een andere plaats op de weg geldt als zij rechts houden. De fietser rijdt op de fietsstrook, de automobilist op de rijstrook en de voetganger loopt op het voetpad.</p>\n<p><strong>Zwakkere weggebruikers</strong></p>\n<p>Voor voetgangers en bestuurders zijn specifieke weggedeelten aangewezen. Je dient vooral rekening te houden met de zogenaamde \"zwakke weggebruikers\". Voetgangers en fietsers worden tot de zwakke weggebruikers gerekend, omdat zij veel kwetsbaarder zijn dan anderen. Speciale aandacht moet je hebben voor kinderen en mensen die lichamelijk en of zintuiglijk gehandicapt zijn. Kinderen vertonen vaak speels en onvoorspelbaar gedrag, zeker als zij samen met andere kinderen aan het verkeer deelnemen.</p>\n<p>\n    <img alt=\"\" src=\"/images/theory/weg1.jpg\" style=\"border:1px solid #000000;\">\n    <br><em>Verschillende weggedeelten</em>\n</p>\n<p>Voetgangers bevinden zich op het voetpad of trottoir als dat aanwezig is. Zo niet dan mogen zij een andere plaats op de weg kiezen, als er geen geslotenverklaring voor voetgangers geldt. Fietsers, snorfietsers en bestuurders van een gehandicaptenvoertuig maken gebruik van het verplichte fietspad, het fiets/bromfietspad, van de fietsstroken of van de rijbaan, waarbij zij zoveel mogelijk rechts houden. Bromfietsers rijden op de rijbaan, of als dit aanwezig is op het fiets/bromfietspad.</p>",
      "text": "Hoofdregel plaats op de weg\n\nDe hoofdregel voor de plaats op de weg luidt: \"Houd zoveel mogelijk rechts\", uiteraard wel op een veilige afstand van het trottoir of de berm. In de praktijk betekent dit dat er voor de verschillende bestuurders een andere plaats op de weg geldt als zij rechts houden. De fietser rijdt op de fietsstrook, de automobilist op de rijstrook en de voetganger loopt op het voetpad.\n\nZwakkere weggebruikers\n\nVoor voetgangers en bestuurders zijn specifieke weggedeelten aangewezen. Je dient vooral rekening te houden met de zogenaamde \"zwakke weggebruikers\". Voetgangers en fietsers worden tot de zwakke weggebruikers gerekend, omdat zij veel kwetsbaarder zijn dan anderen. Speciale aandacht moet je hebben voor kinderen en mensen die lichamelijk en of zintuiglijk gehandicapt zijn. Kinderen vertonen vaak speels en onvoorspelbaar gedrag, zeker als zij samen met andere kinderen aan het verkeer deelnemen.\n\n\nVerschillende weggedeelten\n\nVoetgangers bevinden zich op het voetpad of trottoir als dat aanwezig is. Zo niet dan mogen zij een andere plaats op de weg kiezen, als er geen geslotenverklaring voor voetgangers geldt. Fietsers, snorfietsers en bestuurders van een gehandicaptenvoertuig maken gebruik van het verplichte fietspad, het fiets/bromfietspad, van de fietsstroken of van de rijbaan, waarbij zij zoveel mogelijk rechts houden. Bromfietsers rijden op de rijbaan, of als dit aanwezig is op het fiets/bromfietspad."
    },
    {
      "page_number": 2,
      "title": "Auto: Plaats op de weg, pagina 2/17",
      "html": "<p><strong>Wegen</strong></p>\n<p>Onder \"wegen\" verstaat de Wegenverkeerswet: \"alle voor het openbaar verkeer openstaande wegen of paden met inbegrip van de daarin liggende bruggen en duikers en de tot die wegen behorende paden en bermen of zijkanten\". Binnen de bebouwde kom loopt de weg van voortuin tot voortuin of van gevel tot gevel. De rijbaan maakt deel uit van de weg, maar ook de berm behoort ertoe! De rijbaan kan al dan niet verdeeld zijn in rijstroken.</p>\n<p><img alt=\"\" src=\"/images/theory/ruimtekussen1.jpg\" style=\"border:1px solid #000000;\"></p>",
      "text": "Wegen\n\nOnder \"wegen\" verstaat de Wegenverkeerswet: \"alle voor het openbaar verkeer openstaande wegen of paden met inbegrip van de daarin liggende bruggen en duikers en de tot die wegen behorende paden en bermen of zijkanten\". Binnen de bebouwde kom loopt de weg van voortuin tot voortuin of van gevel tot gevel. De rijbaan maakt deel uit van de weg, maar ook de berm behoort ertoe! De rijbaan kan al dan niet verdeeld zijn in rijstroken."
    },
    {
      "page_number": 3,
      "title": "Auto: Plaats op de weg, pagina 3/17",
      "html": "<p><strong>Rijbaan</strong></p>\n<p>Onder rijbaan verstaan we elk voor rijdende voertuigen bestemd weggedeelte met uitzondering van de fietspaden en de fiets/bromfietspaden. Men hanteert ook het begrip doorgaande rijbaan. Dit is de rijbaan zonder invoegstroken en uitrijstroken. De vluchtstrook mag alleen in geval van pech of in geval van nood gebruikt worden.</p>\n<p style=\"text-align:center;\"><img alt=\"\" src=\"/images/theory/overzicht_rijbaan.jpg\" style=\"border:1px solid #000000;\"></p>\n<p>Tegenwoordig wordt op filegevoelige trajecten de vluchtstrook gedurende bepaalde tijden opengesteld als spitsstrook. Dit wordt ter plaatse aangegeven door borden.</p>",
      "text": "Rijbaan\n\nOnder rijbaan verstaan we elk voor rijdende voertuigen bestemd weggedeelte met uitzondering van de fietspaden en de fiets/bromfietspaden. Men hanteert ook het begrip doorgaande rijbaan. Dit is de rijbaan zonder invoegstroken en uitrijstroken. De vluchtstrook mag alleen in geval van pech of in geval van nood gebruikt worden.\n\nTegenwoordig wordt op filegevoelige trajecten de vluchtstrook gedurende bepaalde tijden opengesteld als spitsstrook. Dit wordt ter plaatse aangegeven door borden."
    },
    {
      "page_number": 4,
      "title": "Auto: Plaats op de weg, pagina 4/17",
      "html": "<p><strong>Zichtbaarheid weg</strong></p>\n<p>Om het wegverloop ook 's avonds goed zichtbaar te maken zijn reflectorpaaltjes aangebracht. Rode reflectorpaaltjes aan de rechterkant en witte aan de linkerkant van de weg.</p>\n<p>\n    <img alt=\"\" src=\"/images/theory/reflectorpaaltjewit.jpg\" style=\"border:1px solid #000000;\">\n    <img alt=\"\" src=\"/images/theory/reflectorpaaltjerood.jpg\" style=\"border:1px solid #000000;\">\n</p>\n<p><strong>Wegverkanting</strong></p>\n<p>In bochten kunnen als gevolg van de middelpuntvliedende kracht gevaarlijke situaties ontstaan. Om dit tegen te gaan wordt wegverkanting toegepast. Dat wil zeggen dat de binnenkant van de bocht lager of hoger ligt dan de buitenkant. Wanneer de buitenkant hoger ligt dan de binnenkant spreken we van positieve wegverkanting. Dit komt het vaakst voor.</p>\n<p>Soms ligt de buitenkant lager dan de binnenkant. We spreken dan van negatieve wegverkanting. Met name motorrijders moeten hier op hun hoede zijn niet uit de bocht te vliegen. In bochten zijn vaak bochtschilden aangebracht om je erop te wijzen dat je je snelheid dient aan te passen.</p>\n<p style=\"text-align:center;\">\n    <img alt=\"\" src=\"/images/theory/verkanting.jpg\" style=\"border:1px solid #000000;\">\n</p>",
      "text": "Zichtbaarheid weg\n\nOm het wegverloop ook 's avonds goed zichtbaar te maken zijn reflectorpaaltjes aangebracht. Rode reflectorpaaltjes aan de rechterkant en witte aan de linkerkant van de weg.\n\n \n\nWegverkanting\n\nIn bochten kunnen als gevolg van de middelpuntvliedende kracht gevaarlijke situaties ontstaan. Om dit tegen te gaan wordt wegverkanting toegepast. Dat wil zeggen dat de binnenkant van de bocht lager of hoger ligt dan de buitenkant. Wanneer de buitenkant hoger ligt dan de binnenkant spreken we van positieve wegverkanting. Dit komt het vaakst voor.\n\nSoms ligt de buitenkant lager dan de binnenkant. We spreken dan van negatieve wegverkanting. Met name motorrijders moeten hier op hun hoede zijn niet uit de bocht te vliegen. In bochten zijn vaak bochtschilden aangebracht om je erop te wijzen dat je je snelheid dient aan te passen."
    },
    {
      "page_number": 5,
      "title": "Auto: Plaats op de weg, pagina 6/17",
      "html": "<p><strong>Fietsers en bromfietsers</strong></p>\n<p>Bromfietsers mogen niet op het verplichte fietspad rijden. Als er geen fiets/bromfietspad is moeten zij op de rijbaan rijden.</p>\n<p style=\"text-align:center;\"><img alt=\"\" src=\"/images/theory/plaats_bromfiets.jpg\" style=\"border:1px solid #000000;\"></p>\n<p>\n    <br><img alt=\"\" src=\"/images/theory/g11.gif\">\n    <br><em>Verplicht fietspad; bromfietsers mogen<br>er geen gebruik van maken.</em>\n</p>",
      "text": "Fietsers en bromfietsers\n\nBromfietsers mogen niet op het verplichte fietspad rijden. Als er geen fiets/bromfietspad is moeten zij op de rijbaan rijden.\n\n\n\nVerplicht fietspad; bromfietsers mogen\ner geen gebruik van maken."
    },
    {
      "page_number": 6,
      "title": "Auto: Plaats op de weg, pagina 7/17",
      "html": "<p><strong>Inhalen van fietsers/bromfietsers</strong></p>\n<p>Ten opzichte van de automobilist is de bromfiets kwetsbaar. Geef bromfietsers voldoende ruimte bij inhalen. Haal niet in bij weinig ruimte.</p>\n<p>\n    <img alt=\"\" src=\"/images/theory/inhalen_bromf.jpg\" style=\"border:1px solid #000000;\">\n    <br><em>Inhalen van bromfietser met te weinig tussenruimte</em>\n</p>\n<p>Bij het inhalen van fietsers en zeker bij het inhalen van fietsende kinderen moet je voldoende tussenruimte (minstens één meter) aanhouden. Vooral kinderen zijn onvoorspelbaar in hun gedrag. Fietsers zijn gevoelig voor zijwind en ze hebben de neiging om obstakels in het wegdek te ontwijken. Fietsers mogen met tweeën naast elkaar fietsen. Snorfietsers en bromfietsers mogen dit niet!</p>\n<p>\n    <img alt=\"\" src=\"/images/theory/inhalen_kind.jpg\" style=\"border:1px solid #000000;\">\n    <br><em>Voldoende tussenruimte</em>\n</p>",
      "text": "Inhalen van fietsers/bromfietsers\n\nTen opzichte van de automobilist is de bromfiets kwetsbaar. Geef bromfietsers voldoende ruimte bij inhalen. Haal niet in bij weinig ruimte.\n\n\nInhalen van bromfietser met te weinig tussenruimte\n\nBij het inhalen van fietsers en zeker bij het inhalen van fietsende kinderen moet je voldoende tussenruimte (minstens één meter) aanhouden. Vooral kinderen zijn onvoorspelbaar in hun gedrag. Fietsers zijn gevoelig voor zijwind en ze hebben de neiging om obstakels in het wegdek te ontwijken. Fietsers mogen met tweeën naast elkaar fietsen. Snorfietsers en bromfietsers mogen dit niet!\n\n\nVoldoende tussenruimte"
    },
    {
      "page_number": 7,
      "title": "Auto: Plaats op de weg, pagina 8/17",
      "html": "<p><strong>Fietspaden en fietsstroken</strong></p>\n<p>Fietsers en snorfietsers moeten op het verplichte fietspad of op het fiets/bromfietspad. Fietsers, snorfietsers en de bestuurders van een gehandicaptenvoertuig mogen op de fietsstrook met doorgetrokken of onderbroken streep rijden. Zij mogen bij het inhalen over de doorgetrokken of onderbroken streep heen.</p>\n<p>\n    <img alt=\"\" src=\"/images/theory/inhalen_br.jpg\" style=\"border:1px solid #000000;\">\n    <br><em>Inhalen door bromfietser.</em>\n</p>\n<p>Bestuurders van motorvoertuigen en bromfietsers mogen niet op een fietsstrook met een doorgetrokken streep rijden, noch er op stilstaan of parkeren. Zij mogen hierop ook niet voorsorteren bij het naar rechts afslaan. Op een fietsstrook met onderbroken streep mag je voorsorteren als dit de doorstroming van het verkeer bevordert. Hierbij mag je geen fietsers, snorfietsers of bestuurders van een gehandicaptenvoertuig hinderen. Daarnaast mag je gebruik maken van de fietsstrook met onderbroken streep om uit te wijken. Hierbij mag je geen fietsers, snorfietsers of bestuurders van een gehandicaptenvoertuig hinderen. Het is niet toegestaan op een fietsstrook met onderbroken streep stil te staan of te parkeren.</p>\n<p>Naast fietsstroken zijn er ook nog zogenaamde suggestiestroken. Dit zijn dezelfde stroken als fietsstroken alleen ontbreekt de afbeelding van de fiets. Van deze suggestiestroken mogen automobilisten gewoon gebruik maken.</p>\n<p>Voetgangers lopen op het trottoir of op het voetpad. Als dit ontbreekt lopen zij op een verplicht of onverplicht fietspad. Is dat er ook niet, dan lopen ze naar keuze links of rechts op de weg aan de kant van de rijbaan of in de berm.</p>",
      "text": "Fietspaden en fietsstroken\n\nFietsers en snorfietsers moeten op het verplichte fietspad of op het fiets/bromfietspad. Fietsers, snorfietsers en de bestuurders van een gehandicaptenvoertuig mogen op de fietsstrook met doorgetrokken of onderbroken streep rijden. Zij mogen bij het inhalen over de doorgetrokken of onderbroken streep heen.\n\n\nInhalen door bromfietser.\n\nBestuurders van motorvoertuigen en bromfietsers mogen niet op een fietsstrook met een doorgetrokken streep rijden, noch er op stilstaan of parkeren. Zij mogen hierop ook niet voorsorteren bij het naar rechts afslaan. Op een fietsstrook met onderbroken streep mag je voorsorteren als dit de doorstroming van het verkeer bevordert. Hierbij mag je geen fietsers, snorfietsers of bestuurders van een gehandicaptenvoertuig hinderen. Daarnaast mag je gebruik maken van de fietsstrook met onderbroken streep om uit te wijken. Hierbij mag je geen fietsers, snorfietsers of bestuurders van een gehandicaptenvoertuig hinderen. Het is niet toegestaan op een fietsstrook met onderbroken streep stil te staan of te parkeren.\n\nNaast fietsstroken zijn er ook nog zogenaamde suggestiestroken. Dit zijn dezelfde stroken als fietsstroken alleen ontbreekt de afbeelding van de fiets. Van deze suggestiestroken mogen automobilisten gewoon gebruik maken.\n\nVoetgangers lopen op het trottoir of op het voetpad. Als dit ontbreekt lopen zij op een verplicht of onverplicht fietspad. Is dat er ook niet, dan lopen ze naar keuze links of rechts op de weg aan de kant van de rijbaan of in de berm."
    },
    {
      "page_number": 8,
      "title": "Auto: Plaats op de weg, pagina 10/17",
      "html": "<style type=\"text/css\">\n.custom\n{\n    text-align:center;\n}\n.custom tr:first-child td\n{\n    vertical-align:bottom;\n}\n</style>\n<p><strong>Eenrichtingswegen</strong></p>\n<p>Een eenrichtingsweg mag je maar van een kant inrijden.</p>\n<p>\n    <img alt=\"\" src=\"/images/theory/eenricht_onderbord.jpg\" style=\"border:1px solid #000000;\">\n    <br><em>Eenrichtingsweg</em>\n</p>\n<p>De borden C3 en C4 geven een eenrichtingsweg aan. Vanaf de andere kant geldt een zogenaamde geslotenverklaring. Bord C2 geeft aan dat inrijden verboden is. Vaak heeft het bord eenrichtingsweg een onderbord dat aangeeft dat er een uitzondering geldt voor bijvoorbeeld fietsers en bromfietsers.</p>\n<div style=\"display:inline-block; text-align:center;\">\n    <img alt=\"\" src=\"/images/theory/c02.gif\">\n    <br><em>Bord C2</em>\n</div>\n<div style=\"display:inline-block; text-align:center;\">\n    <img alt=\"\" src=\"/images/theory/c03.gif\">\n    <br><em>Bord C3</em>\n</div>\n<div style=\"display:inline-block; text-align:center;\">\n    <img alt=\"\" src=\"/images/theory/c04.gif\">\n    <br><em>Bord C4</em>\n</div>\n<p>Als je op een eenrichtingsweg rijdt en je wilt links afslaan, dan moet je aan de linkerzijde van de weg voorsorteren. Op een eenrichtingsweg mag je, als tenminste niet anders bepaald is ter plaatse, zowel links als rechts parkeren. De borden C3 en C4 betekenen eenrichtingsweg. Verwar bord D4 nooit met bord C3. Bord D4 geeft een verplichte rijrichting aan.</p>\n<div style=\"display:inline-block; text-align:center;\">\n    <img alt=\"\" src=\"/images/theory/d04.gif\">\n    <br><em>Bord D4</em>\n</div>\n<p>Het is verboden om op een eenrichtingsweg achteruit te rijden of te keren.</p>",
      "text": "Eenrichtingswegen\n\nEen eenrichtingsweg mag je maar van een kant inrijden.\n\n\nEenrichtingsweg\n\nDe borden C3 en C4 geven een eenrichtingsweg aan. Vanaf de andere kant geldt een zogenaamde geslotenverklaring. Bord C2 geeft aan dat inrijden verboden is. Vaak heeft het bord eenrichtingsweg een onderbord dat aangeeft dat er een uitzondering geldt voor bijvoorbeeld fietsers en bromfietsers.\n\n\nBord C2 \nBord C3 \nBord C4\n\nAls je op een eenrichtingsweg rijdt en je wilt links afslaan, dan moet je aan de linkerzijde van de weg voorsorteren. Op een eenrichtingsweg mag je, als tenminste niet anders bepaald is ter plaatse, zowel links als rechts parkeren. De borden C3 en C4 betekenen eenrichtingsweg. Verwar bord D4 nooit met bord C3. Bord D4 geeft een verplichte rijrichting aan.\n\n\nBord D4\n\nHet is verboden om op een eenrichtingsweg achteruit te rijden of te keren."
    },
    {
      "page_number": 9,
      "title": "Auto: Plaats op de weg, pagina 11/17",
      "html": "<p><strong>Tegemoetkomend verkeer</strong></p>\n<p>Wanneer je op een smalle weg te maken krijgt met een tegenligger, moeten zowel jij als de andere bestuurder uitwijken. Hierbij mag je elkaar niet hinderen. Wanneer de tegemoetkomende bestuurder geen uitwijkmogelijkheid heeft kun je het best extra ruim uitwijken. Let er wel op dat wanneer je hierbij gebruik maakt van de berm, de berm hiervoor ook geschikt is.</p>\n<p>Wanneer de tegenligger een vrachtauto is en je niet gewoon naast elkaar kunt passeren, kun jij het best uitwijken. Dit omdat het gewicht van de vrachtauto veel groter is en dit problemen op kan leveren wanneer deze moet uitwijken in de berm. Wanneer je in de berm rijdt moet je niet stoppen of remmen. Doordat in de berm grip ontbreekt, is de kans op slippen of scheeftrekken groot wanneer je remt. Je kunt dan het best het gas loslaten en de koppeling intrappen.</p>\n<p>Zeker op smalle wegen buiten de bebouwde kom heeft iedereen de neiging uiterst rechts te gaan rijden. Let hierbij wel goed op. Wanneer de berm lager ligt (en dat komt regelmatig voor) bestaat het gevaar dat je de macht over het stuur verliest wanneer je met je rechterwielen in de berm komt.</p>\n<p>Wanneer langs zo'n smalle enkelbaans weg bomen dicht langs de rijbaan staan moet je rekening houden met de volgende zaken:</p>\n<ul>\n    <li>Door de bomen is het uitzicht op zijwegen slecht.</li>\n    <li>Door de bomen zijn bochten onoverzichtelijk.</li>\n    <li>Door de bomen ontbreken uitwijkmogelijkheden.</li>\n    <li>Bestuurders vanuit zijwegen kunnen jou slecht zien.</li>\n</ul>",
      "text": "Tegemoetkomend verkeer\n\nWanneer je op een smalle weg te maken krijgt met een tegenligger, moeten zowel jij als de andere bestuurder uitwijken. Hierbij mag je elkaar niet hinderen. Wanneer de tegemoetkomende bestuurder geen uitwijkmogelijkheid heeft kun je het best extra ruim uitwijken. Let er wel op dat wanneer je hierbij gebruik maakt van de berm, de berm hiervoor ook geschikt is.\n\nWanneer de tegenligger een vrachtauto is en je niet gewoon naast elkaar kunt passeren, kun jij het best uitwijken. Dit omdat het gewicht van de vrachtauto veel groter is en dit problemen op kan leveren wanneer deze moet uitwijken in de berm. Wanneer je in de berm rijdt moet je niet stoppen of remmen. Doordat in de berm grip ontbreekt, is de kans op slippen of scheeftrekken groot wanneer je remt. Je kunt dan het best het gas loslaten en de koppeling intrappen.\n\nZeker op smalle wegen buiten de bebouwde kom heeft iedereen de neiging uiterst rechts te gaan rijden. Let hierbij wel goed op. Wanneer de berm lager ligt (en dat komt regelmatig voor) bestaat het gevaar dat je de macht over het stuur verliest wanneer je met je rechterwielen in de berm komt.\n\nWanneer langs zo'n smalle enkelbaans weg bomen dicht langs de rijbaan staan moet je rekening houden met de volgende zaken:\n\nDoor de bomen is het uitzicht op zijwegen slecht.\nDoor de bomen zijn bochten onoverzichtelijk.\nDoor de bomen ontbreken uitwijkmogelijkheden.\nBestuurders vanuit zijwegen kunnen jou slecht zien."
    },
    {
      "page_number": 10,
      "title": "Auto: Plaats op de weg, pagina 12/17",
      "html": "<p><strong>Gescheiden rijbanen</strong></p>\n<p>Wanneer een weg door een middenberm, een bomenrij of iets dergelijks in twee rijbanen is verdeeld, wordt in de meeste gevallen door borden aangegeven welke rijbaan je moet volgen. Wanneer er geen borden staan moet je de rechterrijbaan volgen.</p>\n<p>\n    <img alt=\"\" src=\"/images/theory/gescheiden_rijbanen.jpg\" style=\"border:1px solid #000000;\">\n    <br><em>Je rijdt op de verkeerde rijbaan!!! Het bord geeft aan dat je de rechterrijbaan moet volgen</em>\n</p>\n<p>Bij een weg die bestaat uit drie of nog meer rijstroken is het verstandig wanneer langzame weggebruikers (fietsers, snorfietsers en motorvoertuigen die niet sneller mogen dan 25 km/uur) de meest rechtse rijstrook volgen.</p>\n<p>Wanneer je een weg met gescheiden rijbanen wilt oversteken mag je je tussen de kruisende verkeersstromen opstellen wanneer hiervoor voldoende vrije ruimte is.</p>\n<p>\n    <img alt=\"\" src=\"/images/theory/Opstellen_Gescheiden.jpg\" style=\"border:1px solid #000000;\">\n    <br><em>Opstellen tussen de rijbanen in bij het oversteken</em>\n</p>",
      "text": "Gescheiden rijbanen\n\nWanneer een weg door een middenberm, een bomenrij of iets dergelijks in twee rijbanen is verdeeld, wordt in de meeste gevallen door borden aangegeven welke rijbaan je moet volgen. Wanneer er geen borden staan moet je de rechterrijbaan volgen.\n\n\nJe rijdt op de verkeerde rijbaan!!! Het bord geeft aan dat je de rechterrijbaan moet volgen\n\nBij een weg die bestaat uit drie of nog meer rijstroken is het verstandig wanneer langzame weggebruikers (fietsers, snorfietsers en motorvoertuigen die niet sneller mogen dan 25 km/uur) de meest rechtse rijstrook volgen.\n\nWanneer je een weg met gescheiden rijbanen wilt oversteken mag je je tussen de kruisende verkeersstromen opstellen wanneer hiervoor voldoende vrije ruimte is.\n\n\nOpstellen tussen de rijbanen in bij het oversteken"
    },
    {
      "page_number": 11,
      "title": "Auto: Plaats op de weg, pagina 14/17",
      "html": "<p><strong>Rijden in een landelijke omgeving</strong></p>\n<p>Wanneer het weer beter wordt trekken fietsers er weer massaal op uit. Bij voorkeur maken zij gebruik van landelijke omgevingen. Let er op dat je rekening houdt met deze fietsers.</p>\n<p>Andere gevaren waarmee je te maken krijgt wanneer je rijdt in een landelijke omgeving zijn onder andere:</p>\n<ul>\n    <li>Veel landbouwverkeer. Ben je ervan bewust dat het regelmatig voorkomt dat landbouwverkeer slecht of niet werkende verlichting voert.</li>\n    <li>Ruiters op de rijbaan. Veel paarden zijn niet gewend aan verkeer. Ben je er van bewust dat het paard je wellicht niet heeft opgemerkt en schrikt. Wanneer een ruiterpad ontbreekt mogen ruiters zowel gebruik maken van de berm als de rijbaan.</li>\n    <li>Rijbanen die vervuild zijn. Zeker wanneer vervuilde rijbanen nat worden kunnen ze gevaarlijke situaties veroorzaken.</li>\n</ul>\n<p><strong>Overstekend wild</strong></p>\n<p>Door het toegenomen verkeer komen er steeds meer aanrijdingen voor met in het wild levende dieren. In Nederland worden jaarlijks meer dan 5.000 aanrijdingen met overstekend wild gemeld. Dit zijn voornamelijk reeën, wilde zwijnen en herten, maar ook kleiner wild zoals konijn en hazen. Aanrijdingen met wild komen het gehele jaar voor, met een piek in de maanden mei en juni.</p>\n<p>Veel aanrijdingen worden veroorzaakt door een te hoge snelheid. Pas je snelheid aan, vooral 's avonds en 's nachts. Bij een lagere snelheid heeft het wild de kans je auto te ontwijken en kun je zelf ook nog veilig stoppen. Wanneer je te maken krijgt met overstekend wild zijn de volgende zaken van belang:</p>\n<ul>\n    <li>Houd je stuur recht en probeer niet uit te wijken.</li>\n    <li>Houd er rekening mee dat er meerdere dieren kunnen volgen. Vaak wordt het tweede of derde dier aangereden.</li>\n    <li>Meld het ongeval bij de politie of bel 112.</li>\n</ul>\n<p>Wat je vooral niet moet doen is:</p>\n<ul>\n    <li>Doorrijden. Dit is strafbaar.</li>\n    <li>Ga niet achter het dier aan.</li>\n    <li>Neem het aangereden wild niet mee naar huis en geef het ook niet aan iemand anders.</li>\n</ul>\n<p>Wild wordt meestal aangereden op plaatsen waar bekende wildwissels kruisen met openbare wegen. Vaak zijn deze plaatsen bekend en worden er wildspiegels geplaatst, die het wild 's avonds en 's nachts (wanneer de meeste ongevallen gebeuren) waarschuwen voor naderend verkeer.</p>\n<p>\n    <img alt=\"\" src=\"/images/theory/wildspiegel.jpg\" style=\"border:1px solid #000000;\">\n    <br><em>Wildspiegel</em>\n</p>\n<p>Weggebruikers worden gewaarschuwd voor overstekend wild door bord J27.</p>\n<div style=\"display:inline-block;text-align:center;\">\n    <img alt=\"\" src=\"/images/theory/J27.gif\">\n    <br><em>Bord J27</em>\n</div>",
      "text": "Rijden in een landelijke omgeving\n\nWanneer het weer beter wordt trekken fietsers er weer massaal op uit. Bij voorkeur maken zij gebruik van landelijke omgevingen. Let er op dat je rekening houdt met deze fietsers.\n\nAndere gevaren waarmee je te maken krijgt wanneer je rijdt in een landelijke omgeving zijn onder andere:\n\nVeel landbouwverkeer. Ben je ervan bewust dat het regelmatig voorkomt dat landbouwverkeer slecht of niet werkende verlichting voert.\nRuiters op de rijbaan. Veel paarden zijn niet gewend aan verkeer. Ben je er van bewust dat het paard je wellicht niet heeft opgemerkt en schrikt. Wanneer een ruiterpad ontbreekt mogen ruiters zowel gebruik maken van de berm als de rijbaan.\nRijbanen die vervuild zijn. Zeker wanneer vervuilde rijbanen nat worden kunnen ze gevaarlijke situaties veroorzaken.\n\nOverstekend wild\n\nDoor het toegenomen verkeer komen er steeds meer aanrijdingen voor met in het wild levende dieren. In Nederland worden jaarlijks meer dan 5.000 aanrijdingen met overstekend wild gemeld. Dit zijn voornamelijk reeën, wilde zwijnen en herten, maar ook kleiner wild zoals konijn en hazen. Aanrijdingen met wild komen het gehele jaar voor, met een piek in de maanden mei en juni.\n\nVeel aanrijdingen worden veroorzaakt door een te hoge snelheid. Pas je snelheid aan, vooral 's avonds en 's nachts. Bij een lagere snelheid heeft het wild de kans je auto te ontwijken en kun je zelf ook nog veilig stoppen. Wanneer je te maken krijgt met overstekend wild zijn de volgende zaken van belang:\n\nHoud je stuur recht en probeer niet uit te wijken.\nHoud er rekening mee dat er meerdere dieren kunnen volgen. Vaak wordt het tweede of derde dier aangereden.\nMeld het ongeval bij de politie of bel 112.\n\nWat je vooral niet moet doen is:\n\nDoorrijden. Dit is strafbaar.\nGa niet achter het dier aan.\nNeem het aangereden wild niet mee naar huis en geef het ook niet aan iemand anders.\n\nWild wordt meestal aangereden op plaatsen waar bekende wildwissels kruisen met openbare wegen. Vaak zijn deze plaatsen bekend en worden er wildspiegels geplaatst, die het wild 's avonds en 's nachts (wanneer de meeste ongevallen gebeuren) waarschuwen voor naderend verkeer.\n\n\nWildspiegel\n\nWeggebruikers worden gewaarschuwd voor overstekend wild door bord J27.\n\n\nBord J27"
    },
    {
      "page_number": 12,
      "title": "Auto: Plaats op de weg, pagina 15/17",
      "html": "<p><strong>Rijden op dijkwegen</strong></p>\n<p>In waterrijke gebieden heb je veelvuldig te maken met zogenaamde dijkwegen. Kenmerken van dijkwegen zijn:</p>\n<ul>\n    <li>Rijbanen zijn vaak smal.</li>\n    <li>Bermen lopen schuin naar beneden.</li>\n    <li>In- en uitritten lopen omhoog. Weggebruikers hierop hebben vaak slecht zicht op de dijkweg.</li>\n    <li>Zijwegen lopen omhoog. Weggebruikers hierop hebben vaak slecht zicht op de dijkweg.</li>\n    <li>Bochtige wegen.</li>\n    <li>Onoverzichtelijke wegen.</li>\n</ul>\n<p>Op dijkwegen is het vaak moeilijk of zelfs onmogelijk andere voertuigen in te halen. Ook ontbreken vaak uitwijkmogelijkheden op dijkwegen of zijn deze slechts beperkt aanwezig. Ben je ervan bewust dat de berm vaak niet geschikt is als uitwijkmogelijkheid.</p>",
      "text": "Rijden op dijkwegen\n\nIn waterrijke gebieden heb je veelvuldig te maken met zogenaamde dijkwegen. Kenmerken van dijkwegen zijn:\n\nRijbanen zijn vaak smal.\nBermen lopen schuin naar beneden.\nIn- en uitritten lopen omhoog. Weggebruikers hierop hebben vaak slecht zicht op de dijkweg.\nZijwegen lopen omhoog. Weggebruikers hierop hebben vaak slecht zicht op de dijkweg.\nBochtige wegen.\nOnoverzichtelijke wegen.\n\nOp dijkwegen is het vaak moeilijk of zelfs onmogelijk andere voertuigen in te halen. Ook ontbreken vaak uitwijkmogelijkheden op dijkwegen of zijn deze slechts beperkt aanwezig. Ben je ervan bewust dat de berm vaak niet geschikt is als uitwijkmogelijkheid."
    },
    {
      "page_number": 13,
      "title": "Auto: Plaats op de weg, pagina 16/17",
      "html": "<p><strong>Rijden in de bergen</strong></p>\n<p>Wanneer je naar het buitenland gaat kun je te maken krijgen met bergen. Bij het rijden in de bergen zijn de volgende aandachtspunten van belang:</p>\n<ul>\n    <li>Rijdt niet in een te hoge versnelling. Bij te weinig toeren wordt de motortemperatuur veel hoger.</li>\n    <li>Klimmend verkeer heeft voorrang op dalend verkeer.</li>\n    <li>Neem de afdalingen in dezelfde versnelling als de beklimmingen. Maak hierbij gebruik van de remwerking van de motor. Trap de koppeling niet of zo min mogelijk in. Wanneer je de koppeling wel intrapt. zul je merken dat de auto steeds sneller gaat rijden.</li>\n    <li>Houd goed rekening met het verloop van de weg en pas hierop de snelheid aan. Zeker in de afdalingen.</li>\n    <li>Bij regen komen er grote hoeveelheden water van de helling af.</li>\n    <li>Bij mist is het rijden in de bergen zeer gevaarlijk. Alleen stapvoets rijden is dan mogelijk. Het is echter nog beter te stoppen.</li>\n    <li>Inhalen in de bergen kost tijdens beklimmingen veel tijd. Zorg ervoor dat je voldoende tijd hebt om je inhaalmanoeuvre veilig uit te voeren.</li>\n</ul>",
      "text": "Rijden in de bergen\n\nWanneer je naar het buitenland gaat kun je te maken krijgen met bergen. Bij het rijden in de bergen zijn de volgende aandachtspunten van belang:\n\nRijdt niet in een te hoge versnelling. Bij te weinig toeren wordt de motortemperatuur veel hoger.\nKlimmend verkeer heeft voorrang op dalend verkeer.\nNeem de afdalingen in dezelfde versnelling als de beklimmingen. Maak hierbij gebruik van de remwerking van de motor. Trap de koppeling niet of zo min mogelijk in. Wanneer je de koppeling wel intrapt. zul je merken dat de auto steeds sneller gaat rijden.\nHoud goed rekening met het verloop van de weg en pas hierop de snelheid aan. Zeker in de afdalingen.\nBij regen komen er grote hoeveelheden water van de helling af.\nBij mist is het rijden in de bergen zeer gevaarlijk. Alleen stapvoets rijden is dan mogelijk. Het is echter nog beter te stoppen.\nInhalen in de bergen kost tijdens beklimmingen veel tijd. Zorg ervoor dat je voldoende tijd hebt om je inhaalmanoeuvre veilig uit te voeren."
    },
    {
      "page_number": 14,
      "title": "Auto: Plaats op de weg, pagina 17/17",
      "html": "<style type=\"text/css\">\n.custom { margin:0px auto; }\n.custom td { text-align:center; font-style:italic; }\n</style>\n<p><strong>Bochten</strong></p>\n<p>Ook op rechtdoorgaande wegen kun je te maken krijgen met bochten. Om een bocht veilig te kunnen nemen is het belangrijk je snelheid hierop aan te passen. Wanneer je met een te hoge snelheid een bocht ingaat bestaat het gevaar dat je de auto in de bocht niet meer kunt houden en de macht over het stuur verliest.</p>\n<p>Wanneer bochten gevaarlijker zijn dan de meeste bochten (bord J2 en J3) of er meerdere bochten na elkaar volgen (bord J4 en J5) wordt dit aangegeven met borden. Zeker in deze bochten is het belangrijk je goed bewust te zijn van de snelheid waarmee je rijdt.</p>\n<table class=\"custom\">\n    <tbody>\n        <tr>\n            <td><img alt=\"\" src=\"/images/theory/j02.gif\"><br>Bord J2</td>\n            <td><img alt=\"\" src=\"/images/theory/j03.gif\"><br>Bord J3</td>\n            <td><img alt=\"\" src=\"/images/theory/j04.gif\"><br>Bord J4</td>\n            <td><img alt=\"\" src=\"/images/theory/j05.gif\"><br>Bord J5</td>\n        </tr>\n    </tbody>\n</table>\n<p>Ga bij een bocht ook goed na voordat je de bocht ingaat hoe het verloop van de bocht is. Pas hierop ook de snelheid aan. Daarnaast spelen bij een bocht de wegverkanting (negatief of positief) en de staat van het wegdek een belangrijke rol.</p>\n<p>Houd bij een bocht rekening met tegemoetkomend verkeer en langzaam rijdend verkeer vlak na of in de bocht. Zeker wanneer een bocht onoverzichtelijk is moet je hier goed op anticiperen.</p><br><h2>Dit is het einde van hoofdstuk: Plaats op de weg</h2><p>Je hebt nu dit hoofdstuk afgerond. Je kunt nu <a href=\"MakeTest.aspx?chapterID=TKt7um3HIO4!&amp;categoryID=TKt7um3HIO4!\">een toets maken</a> bij dit hoofdstuk.</p>",
      "text": "Bochten\n\nOok op rechtdoorgaande wegen kun je te maken krijgen met bochten. Om een bocht veilig te kunnen nemen is het belangrijk je snelheid hierop aan te passen. Wanneer je met een te hoge snelheid een bocht ingaat bestaat het gevaar dat je de auto in de bocht niet meer kunt houden en de macht over het stuur verliest.\n\nWanneer bochten gevaarlijker zijn dan de meeste bochten (bord J2 en J3) of er meerdere bochten na elkaar volgen (bord J4 en J5) wordt dit aangegeven met borden. Zeker in deze bochten is het belangrijk je goed bewust te zijn van de snelheid waarmee je rijdt.\n\n\nBord J2\nBord J3\nBord J4\nBord J5\n\nGa bij een bocht ook goed na voordat je de bocht ingaat hoe het verloop van de bocht is. Pas hierop ook de snelheid aan. Daarnaast spelen bij een bocht de wegverkanting (negatief of positief) en de staat van het wegdek een belangrijke rol.\n\nHoud bij een bocht rekening met tegemoetkomend verkeer en langzaam rijdend verkeer vlak na of in de bocht. Zeker wanneer een bocht onoverzichtelijk is moet je hier goed op anticiperen.\n\n\n\nDit is het einde van hoofdstuk: Plaats op de weg\n\nJe hebt nu dit hoofdstuk afgerond. Je kunt nu een toets maken bij dit hoofdstuk."
    }
  ]
}